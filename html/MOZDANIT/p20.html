<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>20.
<P>&nbsp;&nbsp;&nbsp;&nbsp;&nbsp;Ima jedno ostrvo usred Pacifika, ne mnogo udaljeno od polutara, koje leži daleko od sveta èoveka. Stare brodske rute i kasnije prekookeanske vazdušne linije vodile su daleko od njegovih obzorja i atol je bio prepušten suncu, vetru i kricima galebova.
<BR>&nbsp;&nbsp;&nbsp;&nbsp;&nbsp;Nakratko je upozao ljudsku vrstu. Spora, slepa strpljivost koralnih polipa izgradila ga je, dani i noæi pretvorili su njegovo oštro, mokro lice u zemljište, a seme biljaka dugo je putovalo dok ga nije našlo. Par kokosa izbacili su talasi i sada je od toga postalo drveæe. Stajalo je tamo stotine godina, možda, dok kanu nije stigao preko ruba sveta.
<BR>&nbsp;&nbsp;&nbsp;&nbsp;&nbsp;Bili su to Polinežani, visoki smeði ljudi èija je rasa putovala nadaleko u potrazi za predivnim Havaiki. Na njima je bilo sunce i so, i nisu mnogo razmišljali o tome što su prešli hiljade milja praznine, jer su imali zvezde i velike morske struje za vodièe, a ruke da veslaju, tohiha, hioha, itoki, itoki! Kada su izvukli brodove na obalu i izvršili obred žrtvovanja da umilostive Nana sa zubima ajkule, upleli su cvetove hibiskusa u duge kose i igrali po plaži; jer - pregledali su ostrvo i videli da je dobro.
<BR>&nbsp;&nbsp;&nbsp;&nbsp;&nbsp;Onda su otišli dalje, ali sledeæe godine - ili one posle toga, ili one posle toga, jer okean je golem a vreme veèno - vratili su se s drugima, doveli svinje i žene, a te noæi vatre su se visoko dizale na plaži. Posle toga, podigli su selo slamom prekrivenih koliba i gola smeða deca valjala su se po talasima, ribari su napuštali lagunu s osmehom na licima. I ovo je trajalo stotinu godina, ili dve stotine, pre nego što su stigli bledi ljudi.
<BR>&nbsp;&nbsp;&nbsp;&nbsp;&nbsp;Njihovi veliki kanui velikih jedara samo nekoliko puta zaustavili su se na ovom ostrvu, koje nije neko važno; ali, bez obzira na to, predano su isporuèili uobièajeni tovar ovèjih boginja, malih boginja, tuberkuloze, tako da je malo smeðeg naroda preživelo. Pošto su uz pomoæ kavkaske krvi stekli neku otpornost, došlo je vreme za plantažere kopre, religiju, Habardove sledbenike i meðunarodne konferencije, da bi se odredilo da li ovaj atol, uz ostale, pripada Londonu, Parizu, Berlinu ili Vašingtonu ... velikim selima s druge strane sveta.
<BR>&nbsp;&nbsp;&nbsp;&nbsp;&nbsp;Konaèno je postignut modus vivendi, koji je sadržao kopru, hrišæanstvo, duvan i trgovaèke škune. Ostrvljani, sada veæ mešavina nekoliko rasa, bili su pristojno zadovoljni, iako ih je muèilo mnogo nevolja; a kada se jedan od njihovih mladiæa, koga je dug lanac okolnosti odveo na studije u Ameriku, vratio i zažalio za starim danima, ljudi su mu se smejali. Oni su se samo maglovito priseæali tog vremena, kroz prièe niza pristrasnih misionara.
<BR>&nbsp;&nbsp;&nbsp;&nbsp;&nbsp;Onda je neko u nekoj kancelariji s druge strane sveta odluèio da je ostrvo potrebno. Možda za mornarièku bazu, možda za eksperimentalnu stanicu - bledi ljudi vodili su toliko ratova, a ostatak vremena provodili pripremajuæi se za njih. Više nije važno zašto je atol bio potreban, jer na njemu više nema ljudi, a galebove nije briga. Domoroci su se negde preselili i proveli nekoliko mirnih godina bolesno žudeæi za domom. Niko tome nije pridavao važnost, jer je ostrvo bilo potrebno da obezbedi slobodu èoveku; posle nekog vremena stara generacija je pomrla, mlaða zaboravila. U meðuvremenu, bledi ljudi malo su uznemiravali galebove, podižuæi zgrade i puneæi lagunu brodovima.
<BR>&nbsp;&nbsp;&nbsp;&nbsp;&nbsp;Onda, zbog nekog nevažnog razloga, ostrvo je napušteno. Možda se to dogodilo putem pregovora, verovatno zbog poraza u ratu ili ekonomskog kolapsa. Vetar, kiša i puzajuæe lijane nikada nisu bili pobeðeni, samo zadržani. Sada su oni poèeli svoj zadatak uništavanja.
<BR>&nbsp;&nbsp;&nbsp;&nbsp;&nbsp;Nekoliko stoleæa èovek je uznemiravao bezvremenost dana i noæi, kiša i sunca i uragana, ali sada ga više nije bilo. Talasi su se valjali i jeli greben, lagano studeno klizanje podvodnih struja glodalo je temelje, ali polipa je bilo puno i još ih se nadograðivalo. Ostrvo æe izdržati još dobar deo sledeæih milion godina, tako da žurbi nije bilo mesta. Danju su ribe iskakale iz vode, galebovi kružili iznad glava, a drveæe i bambus rasli mahnitom brzinom; noæu, hladan mesec ocrtavao se na talasima koji su se razbijali o obalu, a fosforescentni trag kovitlao za velikom ajkulom što je stražarila u spoljašnjim vodama. I bio je mir.
<BR>
<BR>&nbsp;&nbsp;&nbsp;&nbsp;&nbsp;Mlaznjak se uz šapat spustio iz tame i visokih jarkih zvezda. Nevidljivi radarski prsti istraživali su po zemlji i glas je mrmljao preko talasa. "Dole ... ovuda ... u redu, polako sad." Avion se odskaèuæi zaustavio na èistini i dva su èoveka izišla iz njega.
<BR>&nbsp;&nbsp;&nbsp;&nbsp;&nbsp;Doèekali su ih drugi, nerazaznatljive senke u noæi punoj meseèine. Jedan od njih unjkao je suvoparnim australijskim naglaskom: "Doktore Grinevald, doktore Manzeli, dozvolite da vam predstavim majora Rosovskog ... Sri Ramavaštara ... gospodina Huanga Pu-Jia." Nastavio je redom; bilo je dvadesetak prisutnih, ukljuèujuæi dva Amerikanca.
<BR>&nbsp;&nbsp;&nbsp;&nbsp;&nbsp;Ne tako davno, bila bi to èudna, gotovo nemoguæa skupina: ruski oficir, induski mistik, francuski filozof i religijski pisac, irski politièar, kineski komesar, australijski inženjer, švedski finansijer - bilo je to kao da se ceo svet okupio na tajni ustanak. Ali niko od njih nije sada bio ono što je nekada bio, i zajednièki sadržalac bila je žudnja za neèim izgubljenim.
<BR>&nbsp;&nbsp;&nbsp;&nbsp;&nbsp;"Doneo sam kontrolni aparat", žustro je rekao Grinevald. "Šta je s teškim stvarima?"
<BR>&nbsp;&nbsp;&nbsp;&nbsp;&nbsp;"Sve je tu. Možemo da odmah poènemo", rekao je Irac.
<BR>&nbsp;&nbsp;&nbsp;&nbsp;&nbsp;Grinevald je bacio pogled na sat. "Ima još nekoliko sati do ponoæi", naglas je rekao. "Možemo li da do tada budemo spremni?"
<BR>&nbsp;&nbsp;&nbsp;&nbsp;&nbsp;"Mislim da možemo", rekao je Rus. "Gotovo je sve sklopljeno."
<BR>&nbsp;&nbsp;&nbsp;&nbsp;&nbsp;Dok su hodali prema plaži, pokazao je prema masivnom objektu koji je, crn i nezgrapan, plutao u meseèinom izbeljenoj laguni. On i jedan njegov drug pre mnogo meseci nabavili su teretnjak i opremili ga tako da su njim mogli da oplove svet. To je bio njihov deo zadatka: ne suviše težak za odluène ljude u zbrci zamiruæe civilizacije. Plovili su kroz Baltik, pokupivši deo tovara u Švedskoj, a zatim su, na putu do dogovorenog cilja, pristali i u Francuskoj, Italiji, Egiptu i Indiji. Veæ neko vreme radovi na montiranju svemirskog broda i njegovog tovara ubrzano su napredovali.
<BR>&nbsp;&nbsp;&nbsp;&nbsp;&nbsp;Talasi su se valjali i tutnjali - duboka, teška buka od koje je drhtala zemlja pod nogama - i raspršivali belu penu ka sazvežðima. Pesak i koral drobili su se pod nogama, palme i bambusi suvo šuštali na slabom vetru, a uznemireni dugorepi papagaj dreèao u mraku. Izvan ovog malog ritmiènog zvuka bili su samo tišina i san.
<BR>&nbsp;&nbsp;&nbsp;&nbsp;&nbsp;Nešto dalje, ruševine jedne stare barake raspadale su se u zagrljaju lijana. Grinevald je osetio miris cveæa i teške vlage trulog drveta; bio je to zadah od koga mu se zavrtelo u glavi. S druge strane ruševine nalazilo se nekoliko šatora, skoro postavljenih, a iznad njih uzdizao se svemirski brod.
<BR>&nbsp;&nbsp;&nbsp;&nbsp;&nbsp;Bio je to èist i predivan objekat, pod meseèinom nalik na stub sivog leda, usmeren prema zvezdama. Grinevald ga je pogledao s neobiènom mešavinom oseæanja: napetim, razuzdanim ponosom zbog osvajanja, dirljivom spoznajom njegove ljupkosti, setom što uskoro više neæe razumeti transcendalnu logiku koja je omoguæila njegovo brzo projektovanje i gradnju.
<BR>&nbsp;&nbsp;&nbsp;&nbsp;&nbsp;Pogledao je Manzarelija. "Zavidim ti, prijatelju moj", prosto je rekao.
<BR>&nbsp;&nbsp;&nbsp;&nbsp;&nbsp;Nekoliko ljudi upravljaæe njime i odvesti ga do orbite, gde æe se obaviti završna montaža i puštanje detektora polja koje nosi. Onda æe umreti, jer nije bilo vremena za pripremanje naèina za njihov povratak.
<BR>&nbsp;&nbsp;&nbsp;&nbsp;&nbsp;Grinvald je oseæao da mu je vreme za petama. Uskoro æe sledeæi svemirski brod biti spreman, a posvuda se grade novi. Onda više neæe biti naèina da se zaustavi napredovanje rase, i vremena. Veèeras se priprema poslednja nada èoveèanstva - ljudskog èoveèanstva; druge neæe biti, ako ova zakaže.
<BR>&nbsp;&nbsp;&nbsp;&nbsp;&nbsp;"Mislim", rekao je, "da æe pre zore èitav svet kriknuti od olakšanja."
<BR>&nbsp;&nbsp;&nbsp;&nbsp;&nbsp;"Neæe", praktièno je rekao Australijanac. "Biæe to pobesnelo leglo stršljenova. Biæe im potrebno vremena da shvate da su spaseni."
<BR>&nbsp;&nbsp;&nbsp;&nbsp;&nbsp;Pa, imaæe onda vremena. Svemirski brod opremljen je odbranom koju èovek od pre promene neæe dostiæi ni za celo stoleæe. Njegovi roboti uništiæe bilo kakav drugi brod ili raketu poslatu sa Zemlje. A èovek, sav živi svet, imaæe priliku da doðe do daha i seti se prvih ljubavi, a posle toga neæe ni želeti da napadne svemirski brod.
<BR>&nbsp;&nbsp;&nbsp;&nbsp;&nbsp;Ostali su istovarali mlaznjak iz Amerike i prenosili ovamo njegov osetljiv tovar. Sad su položili sanduke na zemlju i Grinevald i Manzeli su poèeli da ih pažljivo otvaraju. Neko je ukljuèio reflektor i u njegovom oštrom belom blesku zaboravili su na Mesec i more oko njih.
<BR>&nbsp;&nbsp;&nbsp;&nbsp;&nbsp;Niti su bili svesni dugog bezvuènog objekta koji je kliznuo iznad njihovih glava i ostao tamo, nalik na ajkulu koja pliva na nebu, da posmatra. Tek kada im se obratio, podigli su pogled.
<BR>&nbsp;&nbsp;&nbsp;&nbsp;&nbsp;Pojaèan glas bio je blag; u njemu gotovo da je bilo žaljenja. "Žao mi je što moram da vas razoèaram, ali dovoljno ste uèinili."
<BR>&nbsp;&nbsp;&nbsp;&nbsp;&nbsp;Mahnito zureæi ka nebu, Grinevald je ugledao iznad sebe èelièno svetlucanje i srce mu se sledilo. Rus je potegao pištolj i poèeo da puca; pucnjevi su jalovo odjekivali u postojanoj tutnjavi talasa. Probuðene ptice zaæeretaše i glasno zalepetaše krilima meðu palmama koje su šuštale.
<BR>&nbsp;&nbsp;&nbsp;&nbsp;&nbsp;Manzeli je opsovao, okrenuo se i uleteo u svemirski brod. U njemu su se nalazili topovi koji su mogli da obore tu putujuæu opasnost i... Grinevald je, dok je tražio zaklon, video kako se toranj na boku broda okreæe i diže nos prema nebu. Bacio se na stomak. Taj top ispaljuje atomske granate.
<BR>&nbsp;&nbsp;&nbsp;&nbsp;&nbsp;Sa neprijatelja koji je lebdeo iznad poleteo je zrak moænog plamena koji je pržio oèi. Cev topa se oklembesila, isijavajuæi belu svetlost. Tanak prst je po boku broda ostavljao trag uništenja, sve dok nije dospeo do konusa njegovog gravitacionog pogona. Tamo se igrao minutima, a toplota istopljenog èelika golicala je lica muškaraca.
<BR>&nbsp;&nbsp;&nbsp;&nbsp;&nbsp;Divovska atomsko-hidrogenska buktinja... Grinevaldov um bio je smeten. Sad ne možemo da uzletimo...
<BR>&nbsp;&nbsp;&nbsp;&nbsp;&nbsp;Polako, i sami zidovi obogaljenog svemirskog broda poèeli su da sijaju crvenom svetlošæu. Šveðanim je vrisnuo i skinuo prsten. Manzeli se iskobeljao iz broda, plaèuæi. Polje sile je zamrlo, mašine su ponovo poèele da se hlade, ali nešto se slomilo u ljudima koji su stajali i èekali. Samo se èulo teško Manzelijevo jecanje.
<BR>&nbsp;&nbsp;&nbsp;&nbsp;&nbsp;Neprijateljski brod... bio je to zvezdani brod, sada su to videli... ostao je gde je i bio, ali mali antigravitacioni splav isplovio je iz njegovog trupa i pošao prema Zemlji. Na njemu su stajali muškarci, i jedna žena. Niko od zaverenika nije se pomerio kada se splav spustio.
<BR>&nbsp;&nbsp;&nbsp;&nbsp;&nbsp;Grinevald je zakoraèio prema njemu, a zatim je stao, obešenih ramena. "Feliks", rekao je samrtnièkim glasom. "Pit. Helga."
<BR>&nbsp;&nbsp;&nbsp;&nbsp;&nbsp;Mandelbaum je klimnuo glavom. Jedan jedini reflektor bacao je crnu senku preko njegovog lica. On je èekao na splavu dok su tri tiha, stamena èoveka, koji su u starom svetu bili detektivi, zašla meðu zaverenike i pokupila puške koje su ovi bacili jer su bile prevruæe da bi ih držali. Onda se on pridružio policiji na zemlji. Korint i Helga su ga sledili.
<BR>&nbsp;&nbsp;&nbsp;&nbsp;&nbsp;"Valjda nisi oèekivao da æe ti ovo poæi za rukom", rekao je Mandelbaum. Glas mu nije bio slavodobitan, veæ umoran. Odmahnuo je glavom. "Ma, Posmatraèi su nadzirali vaš tugaljiv planèiæ gotovo od poèetka. Sama vaša tajanstvenost vas je odala."
<BR>&nbsp;&nbsp;&nbsp;&nbsp;&nbsp;"Zašto ste nas onda ovoliko pustili?" upitao je Australijanac. Glas mu je bio nabijen besom.
<BR>&nbsp;&nbsp;&nbsp;&nbsp;&nbsp;"Delimièno da bismo vas držali podalje od gorih stvari, a delimièno da uvuèete u to i druge koji slièno misle i da nam sami ukažete na njih", rekao je Mandelbaum. "Saèekali smo dok nismo saznali da ste potpuno spremni za pokret, i onda došli."
<BR>&nbsp;&nbsp;&nbsp;&nbsp;&nbsp;"To je bilo zlobno", rekao je Francuz. "To je ona hladnokrvnost koja se razvila posle promene. Pretpostavljam da je za vas sada razumno, prikladno rešenje da nas pobijete."
<BR>&nbsp;&nbsp;&nbsp;&nbsp;&nbsp;"Ma, ne", blago je rekao Mandelbaum. "U stvari, mi smo uz polje za zagrevanje metala koristili i prigušivaè, samo da vam se naboji ne razlete i ne povrede vas. Najzad, morate da nam otkrijete ko vas je još podržavao. A zatim, svi vi ste imali dobru stvar na umu, a i mnogo energije i hrabrosti ... sasvim dobra potencijalna vrednost. Niste vi krivi što ste zbog promene poludeli."
<BR>&nbsp;&nbsp;&nbsp;&nbsp;&nbsp;"Poludeli!" prasnuo je Rus i drhtavo se uspravio. "Zovete nas ludacima!"
<BR>&nbsp;&nbsp;&nbsp;&nbsp;&nbsp;"Pa", rekao je Mandelbaum, "ako zabluda da vas nekoliko ima prava da donosi odluku u ime èitave rase, i na to je tera, nije megalomanija, onda šta je? Da ste zaista imali dokaza, mogli ste da ih iznesete pred svet."
<BR>&nbsp;&nbsp;&nbsp;&nbsp;&nbsp;"Svet je zaslepljen", ponosno je rekao Indus. "On više ne može da sagleda istinu. I ja sam izgubio onaj slabašan pogled na konaèno koji sam nekada imao, iako bar znam šta sam izgubio."
<BR>&nbsp;&nbsp;&nbsp;&nbsp;&nbsp;"U stvari", hladno je rekao Mandelbaum, "vaš um je postao prejak da upadnete u onu vrstu transa koja je bila vaša posebna fetalizacija, ali još oseæate potrebu za tim."
<BR>&nbsp;&nbsp;&nbsp;&nbsp;&nbsp;Indus je prezrivo slegnuo ramenima.
<BR>&nbsp;&nbsp;&nbsp;&nbsp;&nbsp;Grinevald je pogledao Korinta. "Mislio sam da si mi prijatelj, Pite", prošaptao je. "A posle onoga što je promena uèinila tvojoj ženi, mislio sam da æeš da shvatiš..."
<BR>&nbsp;&nbsp;&nbsp;&nbsp;&nbsp;"On nema nikakve veze s ovim", rekla je Helga; prišla je i uzela Korinta za ruku. "Ja sam ta koja te je otkrila, Grinevalde. Pit je veèeras pošao s nama samo kao fizièar, da pogleda vaše aparate i pokupi ako ima nešto korisno." Terapija radom... O, Pite, Pite, toliko si povreðen!
<BR>&nbsp;&nbsp;&nbsp;&nbsp;&nbsp;Korint je odmahnuo glavom i oštro rekao, uz bes do sada nepoznat njegovoj blagosti. "Ne moraš da me pravdaš. I ja sam bih isto ovo uradio da sam znao šta planirate. Jer na šta bi Šila lièila da se stari svet vrati?"
<BR>&nbsp;&nbsp;&nbsp;&nbsp;&nbsp;"Izleèiæemo vas", rekao je Mandelbaum. "Vi niste teški sluèajevi; mislim da æe vas nove psihijatrijske tehnike brzo dovesti u normalu."
<BR>&nbsp;&nbsp;&nbsp;&nbsp;&nbsp;"Bolje me ubijte", rekao je Australijanac.
<BR>&nbsp;&nbsp;&nbsp;&nbsp;&nbsp;Manzeli je još plakao. Jecaji su ga razdirali kao kandže.
<BR>&nbsp;&nbsp;&nbsp;&nbsp;&nbsp;"Zar ne možete da shvatite?" upitao je Francuz. "Zar je sve ono što je èovek uradio u prošlosti bilo zalud? Zar æete, pre nego što je èovek i otkrio Boga, pretvoriti Boga u prièu za malu decu? Šta ste mu pružili u zamenu za velièanstvenost njegove umetnosti, tvorevine njegovih ruku i sitna topla zadovoljstva po završetku radnog dana? Pretvorili ste ga u mašinu za raèunanje, a telo i duša mogu da usahnu sred tih novih jednaèina."
<BR>&nbsp;&nbsp;&nbsp;&nbsp;&nbsp;Mandelbaum je slegnuo ramenima. "Promena nije moja zamisao", rekao je. "Ako verujete u Boga, onda ovo pre deluje kao delo Njegovih ruku, Njegov naèin da se naèini korak dalje."
<BR>&nbsp;&nbsp;&nbsp;&nbsp;&nbsp;"To je korak dalje s intelektualne taèke gledišta", rekao je Francuz. "Za kratkovidog, trbušastog, podbulog profesora to je bez sumnje napredak."
<BR>&nbsp;&nbsp;&nbsp;&nbsp;&nbsp;"Lièim li ja na profesora?" progunðao je Mandelbaum. "Ja sam zakivao èelik kad ste vi èitali prve knjige o lepotama prirode. Plaæeni razbijaèi kompanija tukli su me u lice kada ste vi pisali o grehu ponosa i borbe. Voleli ste radnike, ali ih niste pozivali za sto, zar ne? Kada je mali Žan-Pjer, pre rata bio je student teologije, uhvaæen jer je špijunirao za našu stranu, dvadeset èetiri sata izdržao je sve ono što su mu Nemci radili, da bi nama ostalima pružio šansu da pobegnemo. U meðuvremenu, koliko se seæam, vi ste bili bezbedni u Sjedinjenim Državama i pisali propagandne èlanke. Judin sveštenièe, zašto nikad ne probate one stvari o kojima teoretišete?"
<BR>&nbsp;&nbsp;&nbsp;&nbsp;&nbsp;Iznurujuæi umor podigao se s njega dok je uletao u stari užitak borbe. Glas mu se sam podigao do oštrog, mahnitog tona, nalik na èekiæanje po gvožðu. "Problem sa svima vama je što se, na jedan ili drugi naèin, plašite da se suoèite sa životom. Umesto da pokušavate da oblikujete buduænost, želeli ste prošlost koja je veæ milionima godina za nama. Izgubili ste svoje stare iluzije a niste se postarali da za sebe napravite nove i bolje."
<BR>&nbsp;&nbsp;&nbsp;&nbsp;&nbsp;"Ukljuèujuæi amerièku zabludu 'napretka'", izletelo je Kinezu.
<BR>&nbsp;&nbsp;&nbsp;&nbsp;&nbsp;"Ko je to pominjao? I to je zaboravljeno, zastarela roba... Još jedno znamenje roðeno iz gluposti, pohlepe i samozadovoljstva. Naravno, celokupna naša prošlost zbaèena je s nas. Naravno, to je grozno oseæanje, biti ovako go i sam. Ali zar mislite da èovek ne može da postigne novu ravnotežu? Zar mislite da ne možemo da izgradimo novu kulturu, s njenom sopstvenom lepotom, užicima i snovima, sad kad smo razbili staru èauru i izišli iz nje? I zar mislite da ljudi ... ljudi koji u sebi nose snagu i veru, svih rasa, širom sveta ... žele da se vrate nazad? Ja vam kažem da ne žele. Sama èinjenica da ste ovo pokušali u tajnosti govori isto.
<BR>&nbsp;&nbsp;&nbsp;&nbsp;&nbsp;Šta je stari svet nudio za devedeset pet procenata ljudske rase? Težak rad, prezir, bolest, rat, tlaèenje, siromaštvo, strah, od roðenja u ljagi, do groba u bedi. Ako ste bili roðeni u sreænoj zemlji, mogli ste da se nadate da æete napuniti trbuh i imati nekoliko sjajnih igraèkica da se njima poigrate, ali u vama nije bilo nade, nije bilo vizije, nije bilo cilja. Èinjenica da su civilizacije, jedna za drugom, završavale u ruševinama pokazuje da nismo bili stvoreni za to; bili smo po prirodi divljaci. Sad nam se pruža prilika da siðemo s tog toèka istorije i odemo negde... Niko ne zna gde, niko ne može èak ni da pretpostavi gde, ali oèi su nam se otvorile, a vi ste hteli da ih ponovo zatvorite!"
<BR>&nbsp;&nbsp;&nbsp;&nbsp;&nbsp;Mandelbaum je prekinuo, uzdahnuo i okrenuo se prema svojim detektivima. "Vodite ih, momci", rekao je.
<BR>&nbsp;&nbsp;&nbsp;&nbsp;&nbsp;Zaverenièka klika naterana je na splav ... nežno, nije bilo potrebe za grubošæu i pakošæu. Mandelbaum je stajao i posmatrao kako se splav polako diže do zvezdanog broda. Onda se okrenuo ka dugaèkom metalnom objektu na zemlji.
<BR>&nbsp;&nbsp;&nbsp;&nbsp;&nbsp;"Kakav herojski poduhvat!" promrmljao je mašuæi glavom. "Jalov, ali herojski. Ovo su dobri ljudi. Nadam se da æemo ih brzo povratiti."
<BR>&nbsp;&nbsp;&nbsp;&nbsp;&nbsp;Korint se obešenjaèki cerio. "Naravno, mi smo potpuno u pravu", rekao je.
<BR>&nbsp;&nbsp;&nbsp;&nbsp;&nbsp;Mandelbaum se zakikotao. "Žao mi je zbog lekcije", odgovorio je. "Stare navike su suviše jake ... èinjenica mora da ima moralni peèat na sebi... Pa, mi, ljudska rasa, moramo to ubrzo da prevaziðemo."
<BR>&nbsp;&nbsp;&nbsp;&nbsp;&nbsp;Fizièar se uozbiljio. "Mora se imati neka vrsta morala", rekao je.
<BR>&nbsp;&nbsp;&nbsp;&nbsp;&nbsp;"Naravno. Kao što moraš da imaš motiv za sve što radiš. Ipak, mislim da smo prevazišli tu uskogrudu vrstu kodeksa koju su proklamovali krstaši, pa su spaljivali jeretike i bacali otpadnike u koncentracione logore. Nama je potrebna liènija i manje javna poèast."
<BR>&nbsp;&nbsp;&nbsp;&nbsp;&nbsp;Onda je Mandelbaum zevnuo i protegao svoju gipku figuru sve dok se nije uèinilo da kosti moraju da zakrckaju. "Dugo jahanje, a na kraju ni pristojnog puškaranja", rekao je. Splav se ponovo spuštao, automatski. "Ja æu malo da odspavam. Možemo da pogledamo ovaj krš i ujutro. Ideš?"
<BR>&nbsp;&nbsp;&nbsp;&nbsp;&nbsp;"Ne još", rekao je Korint. "Suviše sam umoran." Želim da razmislim. "Prošetaæu do plaže."
<BR>&nbsp;&nbsp;&nbsp;&nbsp;&nbsp;"Važi." Mandelbaum se nasmešio, s èudnom nežnošæu na usnama. "Laku noæ."
<BR>&nbsp;&nbsp;&nbsp;&nbsp;&nbsp;"Laku noæ." Korint se okrenuo i otišao s èistine. Helga je bez reèi išla pored njega.
<BR>&nbsp;&nbsp;&nbsp;&nbsp;&nbsp;Izišli su iz džungle i stali na pesak koji je pod meseèinom nalikovao na inje. Iza grebena talasi su plamsali i razbijali se, a okean je bio uzmuæen i išaran hladnim iskrièenjem fosforescencije. Velike zvezde bile su neizmerno visoko iznad njih, ali noæno nebo nalikovalo je na kristal. Korint je osetio na licu vetar s mora, oštar i slan, vlažan od hiljada vodenih milja preko kojih je prešao. Iza njega, džungla je šuštala i šaputala sama sebi, a pesak je slabašno škripao pod nogama. Neprirodno jasno bio je svestan svega toga, kao da je bio ispražnjen od svega što je bio on sam, i sada je predstavljao samo nosioca slika.
<BR>&nbsp;&nbsp;&nbsp;&nbsp;&nbsp;Pogledao je Helgu koja je stajala i držala ga za ruku. Lice joj je bilo oštro obrubljeno na pozadini tame u daljini, a njena kosa - raspustila ju je - slobodno je poigravala na vetru, bela na slivajuæoj nestvarnoj meseèini. Njihove dve senke spojile su se u jednu, dugaèku i plavu na svetlucavom pesku. Mogao je da oseti ritam njenog disanja tamo gde se naslonila na njega.
<BR>&nbsp;&nbsp;&nbsp;&nbsp;&nbsp;Nije bilo potrebe da govore. Previše razumevanja izraslo je izmeðu njih, delili su previše posla i posmatranja, a sad su stajali neko vreme u tišini. More im je govorilo, divovsko pulsiranje talasa, bubnjanje tamo gde udara o greben, šum tamo gde ponovo struji u vodu. Vetar je zviždao i žamorio pod nebom.
<BR>&nbsp;&nbsp;&nbsp;&nbsp;&nbsp;Gravitacija (Sunce, Mesec, zvezde, ogromno jedinstvo prostor-vremena)
<BR>
<BR>&nbsp;&nbsp;&nbsp;&nbsp;&nbsp;+ Koriolisova sila (okretanje planete, okretanje, na njenom putu kroz milje i godine)
<BR>&nbsp;&nbsp;&nbsp;&nbsp;&nbsp;+ Trenje fluida (okeansko mrvljenje, kovitlanje, tutnjanje izmeðu uskih prolaza, pena i grmljavina preko stena)
<BR>&nbsp;&nbsp;&nbsp;&nbsp;&nbsp;+ Temperaturna razlika (sunèeva svetlost nalik na toplu kišu, led i tama, oblaci, magle, vetar i oluja)
<BR>&nbsp;&nbsp;&nbsp;&nbsp;&nbsp;+ Vulkanizam (vatra duboko u utrobi planete, klizanje nezamislivih masa stena, dim i lava, podizanje novih planina sa snegom na vrhovima)
<BR>&nbsp;&nbsp;&nbsp;&nbsp;&nbsp;+ Hemijske reakcije (tamna rodna zemlja, ponovo oživljen uništen vazduh, stene crvene, plave i oker, život, snovi, smrt i ponovno roðenje, i sve žarke nade)
<BR>
<BR>&nbsp;&nbsp;&nbsp;&nbsp;&nbsp;JEDNAKO JE
<BR>
<BR>&nbsp;&nbsp;&nbsp;&nbsp;&nbsp;Ovaj naš svet, i, gle, vrlo lep.
<BR>&nbsp;&nbsp;&nbsp;&nbsp;&nbsp;Bez obzira na to, èovek je bio umoran i potišten, a posle nekog vremena okrenuo se da naðe utehu, kao da je žena koja je bila pored njega bila njegova.
<BR>&nbsp;&nbsp;&nbsp;&nbsp;&nbsp;"Lako", rekao je, a ova reè i njen ton znaèili su: Bilo je suviše lako, i za nas, i za njih. Ti ljudi imali su sveti duh. Trebalo je da se to završi drugaèije. Vatra i bes, gnev, uništenje i nepobedivi prkos èoveka spram bogova.
<BR>&nbsp;&nbsp;&nbsp;&nbsp;&nbsp;"Ne", odgovorila je. "Ovako je bolje." Tiho, mirno: Milost i razumevanje. Više nismo divlje životinje da pokazujemo zube sudbini.
<BR>&nbsp;&nbsp;&nbsp;&nbsp;&nbsp;Da. Ovo je buduænost. Zaboravite sva radikalna razmetanja.
<BR>&nbsp;&nbsp;&nbsp;&nbsp;&nbsp;"Ali šta je naša buduænost?" upitao je. Stojimo s ruševinama svoga sveta pred nogama, gledajuæi u praznu vaseljenu, i moramo da je sami popunimo. Nema nikoga ko bi mogao da nam pomogne.
<BR>&nbsp;&nbsp;&nbsp;&nbsp;&nbsp;"Osim ako ne postoji usud", Bog, sudbina, ljudska hrabrost, rekla je.
<BR>&nbsp;&nbsp;&nbsp;&nbsp;&nbsp;"Možda postoji", promrmljao je. "Svesno ili ne, vaseljena nam je data u ruke."
<BR>&nbsp;&nbsp;&nbsp;&nbsp;&nbsp;Izbegavala je to saznanje jer je znala da bi on, da bi joj odgovorio, morao da skupi hrabrost koja mu je potrebna. Imamo li prava da to uzmemo? Ako od sebe naèinimo èuvare planeta, da li smo bolji od Grinevalda... Slepilo uzroènosti, bezoseæajna okrutnost sluèajnosti, drobilaèka snaga u njegovoj ludoj glavi?"
<BR>&nbsp;&nbsp;&nbsp;&nbsp;&nbsp;"Neæe biti tako ako budemo upravljali sopstvenom sudbinom", rekao joj je. "Biæemo neprimetni, nepoznati vodièi, èuvari slobode, a ne ono koji nameæu neku sumnjivu volju. Kada naša nova civilizacija bude sagraðena, to može da bude naš jedini vredan posao."
<BR>&nbsp;&nbsp;&nbsp;&nbsp;&nbsp;O najvelièanstvenija sudbino! Zašto bih ove noæi oseæao tugu? Pa ipak, suze su mi u oèima.
<BR>&nbsp;&nbsp;&nbsp;&nbsp;&nbsp;Rekao je ono što je moralo da se kaže: " Šila je puštena pre neki dan." Plaèem za tobom, draga moja, u tami.
<BR>&nbsp;&nbsp;&nbsp;&nbsp;&nbsp;"Da", klimnuo je. "Video sam to." Istrèala je kao devojèica. Ispružila je ruke prema Suncu i nasmešila se.
<BR>&nbsp;&nbsp;&nbsp;&nbsp;&nbsp;"Našla je svoj odgovor. Ti još moraš da naðeš svoj."
<BR>&nbsp;&nbsp;&nbsp;&nbsp;&nbsp;Njegov um muèio se s prošlošæu kao pas s koskom. "Nije znala da je gledam." Bilo je hladno, vedro jutro. List crvenog javora zalepršao je i zastao joj na kosi. Volela je da zbog mene nosi lišæe u kosi. "Veæ je poèela da me zaboravlja."
<BR>&nbsp;&nbsp;&nbsp;&nbsp;&nbsp;"Kazao si Kernesu da joj pomogne da te zaboravi", rekla je. "To je bila najhrabrija stvar koju si ikada uradio. Ali da li si sada dovoljno jak da budeš dobar prema sebi?"
<BR>&nbsp;&nbsp;&nbsp;&nbsp;&nbsp;"Nisam", odgovorio je. "Ne želim da prestanem da je volim. Žao mi je, Helga."
<BR>&nbsp;&nbsp;&nbsp;&nbsp;&nbsp;"Šilu æe nadgledati", rekla je. "Ona to neæe znati, ali Posmatraèi æe nadgledati njena lutanja. Postoji kolonija morona koja obeæava..." Patnja. "...severno od grada. U poslednje vreme pomažemo im a da to ne znaju. Njihov voða je dobar èovek, snažan i nežan èovek. Šilina krv ostaæe u njihovoj rasi."
<BR>&nbsp;&nbsp;&nbsp;&nbsp;&nbsp;Nije ništa rekao.
<BR>&nbsp;&nbsp;&nbsp;&nbsp;&nbsp;"Pite", izazivala ga je, "sad moraš sebi da pomogneš."
<BR>&nbsp;&nbsp;&nbsp;&nbsp;&nbsp;"Ne", rekao je. "Ali i ti možeš da se promeniš, Helga. Uz pomoæ volje možeš da se udaljiš od mene."
<BR>&nbsp;&nbsp;&nbsp;&nbsp;&nbsp;"Neæu, jer sam ti potrebna, i to znam, i još se slepo držim mrtvih simbola", odvratila je. "Pite, sad si ti taj koji se plaši da se suoèi sa životom."
<BR>&nbsp;&nbsp;&nbsp;&nbsp;&nbsp;Duga tišina, samo more i vetar odavali su glasove. Mesec je tonuo, njegovo zraèenje ispunjavalo im je oèi, i èovek je okrenuo lice od njega. Onda se stresao i ispravio ramena.
<BR>&nbsp;&nbsp;&nbsp;&nbsp;&nbsp;"Pomozi mi!" rekao je i uzeo je za ruke. "Ne mogu to sam. Pomozi mi, Helga."
<BR>&nbsp;&nbsp;&nbsp;&nbsp;&nbsp;Nema reèi. Za ovo nikada nema reèi.
<BR>&nbsp;&nbsp;&nbsp;&nbsp;&nbsp;Umovi su se sreli, potekli zajedno, pritekli u pomoæ i na nov naèin podelili snage da se suoèe s prošlošæu.
<BR>&nbsp;&nbsp;&nbsp;&nbsp;&nbsp;Da se volimo, poštujemo i pazimo dok nas smrt ne rastavi.
<BR>&nbsp;&nbsp;&nbsp;&nbsp;&nbsp;Bila je to stara prièa, pomislila je sred gromova. Bila je to najstarija i najlepša prièa na Zemlji, tako da je imala pravo i na stari jezik. More, i zvezde... hej! bio je tu èak i pun mesec.
</P></TD></TR></TABLE>
<P class="next">
<A HREF=p21.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
