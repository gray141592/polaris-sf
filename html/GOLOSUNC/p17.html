<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>17. SASTANAK
<P>&nbsp;&nbsp;&nbsp;&nbsp;&nbsp;Denil nije dopuštao da odmah krene u akciju.
<BR>&nbsp;&nbsp;&nbsp;&nbsp;&nbsp;"Sutra!" rekao je odluèno, ali s poštovanjem. "To je moj predlog, partneru Elija. Kasno je, a tebi je potreban odmor."
<BR>&nbsp;&nbsp;&nbsp;&nbsp;&nbsp;Bejli priznade da je to istina. Osim toga, trebalo je izvršiti pripreme. Dosta toga je valjalo uraditi. Došao je do rešenja zagonetke. Ali njegovo je rešenje, kao i Denilovo, poèivalo na dedukcijama, a one kao dokaz nisu mnogo vredele. Solarijanci æe morati da mu pomognu.
<BR>&nbsp;&nbsp;&nbsp;&nbsp;&nbsp;Moraæe da bude potpuno sabran. On, Zemljanin, prema pola tuceta Svemiraca! Zaista, mora se odmoriti i pripremiti.
<BR>&nbsp;&nbsp;&nbsp;&nbsp;&nbsp;Ipak, neæe moæi da spava. Bio je siguran da neæe moæi. Neæe mu pomoæi mekoæa širokog kreveta koji su mu pripremili vešti roboti, kao ni nežni mirisi, ni tiha muzika u zasebnoj sobi Gladijinog doma. Bio je siguran u to.
<BR>&nbsp;&nbsp;&nbsp;&nbsp;&nbsp;Denil skromno sede u mraèni ugao.
<BR>&nbsp;&nbsp;&nbsp;&nbsp;&nbsp;"Da li se još bojiš Gladije?" upita ga Bejli.
<BR>&nbsp;&nbsp;&nbsp;&nbsp;&nbsp;Robot odgovori: "Ne bi bilo pametno da ti dopustim da spavaš sam i bez zaštite."
<BR>&nbsp;&nbsp;&nbsp;&nbsp;&nbsp;"Neka bude kako ti hoæeš. Je li ti jasno ono što tražim da uradiš?"
<BR>&nbsp;&nbsp;&nbsp;&nbsp;&nbsp;"Jasno mi je, partneru Elija."
<BR>&nbsp;&nbsp;&nbsp;&nbsp;&nbsp;"Nadam se da te u tome ne spreèava prvi zakon."
<BR>&nbsp;&nbsp;&nbsp;&nbsp;&nbsp;"Ogranièava me donekle u odnosu na sastanak. Da li æeš biti naoružan i da li æeš dovoljno paziti na svoju bezbednost?"
<BR>&nbsp;&nbsp;&nbsp;&nbsp;&nbsp;"Nemaj brige. Hoæu."
<BR>&nbsp;&nbsp;&nbsp;&nbsp;&nbsp;Denil odahnu s olakšanjem, a u tome je bilo neèeg toliko ljudskog da Bejli uhvati samog sebe kako pokušava da prodre u tamu sobe ne bi li prouèio neljudsku savršenost robotovog lica.
<BR>&nbsp;&nbsp;&nbsp;&nbsp;&nbsp;Denil primeti: "Ljudsko ponašanje nije mi se uvek èinilo dosledno."
<BR>&nbsp;&nbsp;&nbsp;&nbsp;&nbsp;"I nama bi bila potrebna tri zakona, ali ja sam sreæan što ih nemamo", reèe Bejli.
<BR>&nbsp;&nbsp;&nbsp;&nbsp;&nbsp;Zurio je u tavanicu. Mnogo je toga zavisilo od Denila, a ipak mu nije mogao mnogo toga reæi. Roboti su bili isuviše umešani. Aurora je imala razloga da pošalje Denila kao svog predstavnika, ali to je svejedno bila greška. Robot je ogranièen u delovanju.
<BR>&nbsp;&nbsp;&nbsp;&nbsp;&nbsp;Ako sve bude išlo kako treba, za dvadeset èasova sluèaj æe biti okonèan. Za dvadeset èetiri èasa on æe, pun nade, biti na putu prema Zemlji. Èudna nada. Nada u koju je jedva verovao, a ona je bila izlaz za Zemlju. Ona mora biti izlaz za Zemlju.
<BR>&nbsp;&nbsp;&nbsp;&nbsp;&nbsp;Zemlja! Njujork! Džesi i Ben! Udobnost, porodièna toplina i dragost doma!
<BR>&nbsp;&nbsp;&nbsp;&nbsp;&nbsp;Napola pospan, prebirao je misli o Zemlji, ali one mu ipak nisu pružile utehu koju je oèekivao. Nešto se strano uvuklo izmeðu njega i zemaljskih gradova.
<BR>&nbsp;&nbsp;&nbsp;&nbsp;&nbsp;U nekoj neodreðenoj vremenskoj taèki sve je izbledelo.
<BR>&nbsp;&nbsp;&nbsp;&nbsp;&nbsp;Bejli je spavao.
<BR>
<BR>&nbsp;&nbsp;&nbsp;&nbsp;&nbsp;Pošto se probudio ispavan, okupao se i obukao. Fizièki je bio spreman. Pa ipak, nije bio siguran. Nije bilo u pitanju to što æe u jutarnjem bledilu njegova misaona zgrada biti manje èvrsta. Više se to odnosilo na nužnost susreta s Svemircima.
<BR>&nbsp;&nbsp;&nbsp;&nbsp;&nbsp;Posle svih iskustava s njima, ostalo je pitanje kako æe sve to na njih delovati. Ili æe morati i dalje da radi naslepo?
<BR>&nbsp;&nbsp;&nbsp;&nbsp;&nbsp;Prva se pojavila Gladija. Naravno, to je za nju bilo jednostavno. Imala je vezu u vlastitoj kuæi. Nešto kao lokalna mreža. Bila je bleda i æutljiva. U uskoj, beloj haljini lièila je na hladan kip. Bespomoæno je zurila u Bejlija. On joj se zauzvrat nasmeši, što je izgleda umiri.
<BR>&nbsp;&nbsp;&nbsp;&nbsp;&nbsp;Jedan po jedan, pojavljivali su se ostali. Etlbiš, šef Uprave bezbednosti, pojavio se odmah posle Gladije. Sve je na njemu odavalo nezadovoljstvo, i mršavo telo, i nabusito držanje, i isturena brada. Zatim Libig, struènjak za robotiku, nestrpljiv i ljut, umornih oèiju koje su s vremena na vreme lutale naokolo. Kvemot, sociolog, malo umoran, nasmejanih, duboko usaðenih oèiju, prijatan prema Bejliju, kao da govori: mi smo se sastali, bili smo prisni.
<BR>&nbsp;&nbsp;&nbsp;&nbsp;&nbsp;Kad se pojavila, Klorisa Kantoro je bacila kratkotrajni pogled na Gladiju, glasno zašmrcala, a zatim se upiljila u tle. Izgledalo je da joj je neprijatno u prisustvu ostalih.
<BR>&nbsp;&nbsp;&nbsp;&nbsp;&nbsp;Poslednji se pojavio doktor Tul, lekar. Bio je iscrpljen, gotovo bolestan.
<BR>&nbsp;&nbsp;&nbsp;&nbsp;&nbsp;Svi su bili tu izuzev Gruera, koji se polako oporavljao od posledica trovanja, te nije mogao prisustvovati zasedanju. (Dobro, pomisli Bejli, možemo i bez njega!) Svi su bili posebno obuèeni za ovu priliku, sedeæi tu pri spuštenim zavesama.
<BR>&nbsp;&nbsp;&nbsp;&nbsp;&nbsp;Denil je to dobro uredio. Bejli se groznièavo nadao da æe Denil uspešno obaviti i preostali deo posla.
<BR>&nbsp;&nbsp;&nbsp;&nbsp;&nbsp;Bejli pogleda Svemirce, naizmenièno jednog za drugim. Srce mu je lupalo. Svaki od njih zurio je u njega iz razlièitog ambijenta. Zbrka svetla, pokuæstva i zidne dekoracije izazivala je kod Bejlija oseæaj vrtoglavice.
<BR>&nbsp;&nbsp;&nbsp;&nbsp;&nbsp;Bejli zapoèe: "Hteo bih da razjasnim sluèaj ubistva doktora Rikejna Delmara, uzimajuæi u obzir motiv, priliku i sredstvo. U tom sluèaju..."
<BR>&nbsp;&nbsp;&nbsp;&nbsp;&nbsp;Etlbiš ga prekide: "Hoæe li to biti dug govor?"
<BR>&nbsp;&nbsp;&nbsp;&nbsp;&nbsp;Bejli odgovori oštro: "Možda. Pozvan sam ovamo da istražim zloèin, a to je suština moje profesije. Ja najbolje znam kako i šta moram uraditi. (Ne primaj ništa od njih, pomisli, ili æe sve da zataji! Nametni se! Nametni se!)
<BR>&nbsp;&nbsp;&nbsp;&nbsp;&nbsp;Nastavio je, dajuæi reèima punu oštrinu i odreðenost. "Najpre, motiv. Na neki naèin, od sva tri pomenuta zahteva, motiv najmanje zadovoljava. Prilika i sredstvo predstavljaju objektivne èinioce. Daju se èinjenièno ispitati. Motiv je, meðutim, lièna stvar. On može biti nešto što drugi zapažaju: osveta zbog javnog poniženja, na primer. Ali može biti i takav da je sasvim skriven: nerazumna, ubilaèka mržnja osobe koja tako dobro vlada sobom da to nikada ne iskazuje.
<BR>&nbsp;&nbsp;&nbsp;&nbsp;&nbsp;Svi ste mi vi, ovom ili onom prilikom, izrazili uverenje da je zloèin izvršila Gladija Delmar. Niko od vas nije ukazao na još neku moguænost. Da li je Gladija imala svoj razlog? Dr Libig je pomenuo jedan. Rekao je da se Gladija èesto svaðala sa mužem, a i Gladija mi je to kasnije priznala. Bes koji se može izroditi iz svaðe zaista kod nekih osoba može izazvati potrebu za ubistvom. Neka bude tako.
<BR>&nbsp;&nbsp;&nbsp;&nbsp;&nbsp;Samo, pitanje je da li je jedino ona imala razlog. Ja ne bih rekao. Sam doktor Libig... "
<BR>&nbsp;&nbsp;&nbsp;&nbsp;&nbsp;Struènjak za robotiku gotovo skoèi sa stolice. Njegova ukoèena ruka bila je uperena prema Bejliju: "Zemljanine, pazi šta govoriš!"
<BR>&nbsp;&nbsp;&nbsp;&nbsp;&nbsp;"Samo teoretizujem ", hladno æe Bejli. "Vi ste, doktore Libig, saraðivali s doktorom Delmarom na novim tipovima robota. Što se tièe robotike, vi ste najbolji struènjak na Solariji. To ste i sami rekli, a ja u to verujem."
<BR>&nbsp;&nbsp;&nbsp;&nbsp;&nbsp;Libig se smešio, otvoreno polaskan.
<BR>&nbsp;&nbsp;&nbsp;&nbsp;&nbsp;Bejli nastavi: "Ali ja sam èuo da je doktor Delmar nameravao da prekine saradnju sa vama, jer se nije slagao s nekim vašim gledištima."
<BR>&nbsp;&nbsp;&nbsp;&nbsp;&nbsp;"Nije istina! Nije istina!"
<BR>&nbsp;&nbsp;&nbsp;&nbsp;&nbsp;"Možda, ali šta ako jeste? Ne biste li vi u tom sluèaju imali razloga da ga se oslobodite pre nego što vas javno ponizi prekidanjem saradnje? Meni se èini da vi to ne biste tako lako podneli."
<BR>&nbsp;&nbsp;&nbsp;&nbsp;&nbsp;Bejli brzo nastavi, da ne bi Libigu pružio priliku da to opovrgne: "A vi, gospoðo Kantoro!? Smræu doktora Delmara vi postajete fetalni inženjer, što je prilièno važna dužnost."
<BR>&nbsp;&nbsp;&nbsp;&nbsp;&nbsp;"Nebesa, o tome smo veæ govorili", povièe Klorisa, smetena.
<BR>&nbsp;&nbsp;&nbsp;&nbsp;&nbsp;"Znam da jesmo, ali o tome se ipak da govoriti. Što se tièe doktora Kvemota, on je redovno igrao šah s doktorom Delmarom. Možda mu je smetalo što tako mnogo gubi u igri."
<BR>&nbsp;&nbsp;&nbsp;&nbsp;&nbsp;Sociolog se mirno umeša: "Sigurno je da gubitak u šahu nije dovoljan razlog, gospodine detektive."
<BR>&nbsp;&nbsp;&nbsp;&nbsp;&nbsp;"Zavisi od toga koliko važnosti pridajete igri. Motiv ubici može da bude šta god hoæete, a svima ostalima to može izgledati beznaèajno. U redu. Nije važno. Tvrdim samo da motiv nije dovoljan. Svako može imati svoju pobudu, posebno kad je u pitanju takav èovek kakav je bio doktor Delmar."
<BR>&nbsp;&nbsp;&nbsp;&nbsp;&nbsp;"Šta mislite time da kažete?" upita Kvemot s negodovanjem.
<BR>&nbsp;&nbsp;&nbsp;&nbsp;&nbsp;"Samo to da je doktor Delmar bio 'dobar Solarijanac'. Svi ste ga vi takvim opisali. On je strogo ispunjavao sve društvene zahteve Solarije. Bio je idealan èovek, gotovo ljudska apstrakcija. Kome se takav èovek može dopadati, a, pogotovo, ko bi ga mogao voleti? Èovek bez mane služi samo za to da upozori druge na njihove nedostatke. Tenison, jedan pesnik iz primitivnog doba, napisao je jednom: 'Sav je mana, ko mana nema'."
<BR>&nbsp;&nbsp;&nbsp;&nbsp;&nbsp;"Niko neæe ubiti èoveka samo zato što je dobar", reèe Klorisa mršteæi se.
<BR>&nbsp;&nbsp;&nbsp;&nbsp;&nbsp;"Vi isuviše malo znate", odgovori joj Bejli i nastavi prelazeæi preko njene upadice. "Doktor Delmar je bio svestan zavere na Solariji. Reè je o zaverenicima koji su se spremali da napadnu ostale svetove Galaksije, u nameri da ih osvoje. On je želeo to da spreèi. Zbog toga su zaverenici imali jake razloge da ga uklone. Svaki od vas može biti zaverenik, ukljuèujuæi (da bi bili sigurni) i gospoðu Delmar, ali i vršioca dužnosti šefa Uprave bezbednosti Korvina Etlbiša."
<BR>&nbsp;&nbsp;&nbsp;&nbsp;&nbsp;"Mene?" upita Etlbiš, ne mièuæi se.
<BR>&nbsp;&nbsp;&nbsp;&nbsp;&nbsp;"Èim ste posle Gruerove nezgode došli na njegov položaj, vi ste nesumnjivo pokušali da obustavite istragu."
<BR>&nbsp;&nbsp;&nbsp;&nbsp;&nbsp;Da bi prikupio snagu, Bejli gucnu nekoliko kapi napitka. (Napitak direktno iz originalne posude, nedirnut tuðom rukom, pa èak ni robotovom.) Sve dosad, bila je to igra kako bi dobio u vremenu, a bio je zahvalan Solarijancima što su mirno sedeli. Nisu kao Zemljani imali iskustva u opštenju sa ljudima u tesnim prostorijama. Nisu bili za borbu prsa u prsa.
<BR>&nbsp;&nbsp;&nbsp;&nbsp;&nbsp;"Zatim, prilika", nastavi Bejli. "Opšte je mišljenje da je priliku imala samo gospoða Delmar, jer se jedino ona mogla lièno približiti žrtvi.
<BR>&nbsp;&nbsp;&nbsp;&nbsp;&nbsp;Da li smo sigurni u to? Pretpostavimo da je neko drugi, a ne gospoða Delmar, odluèio da ubije doktora Delmara. Neæe li ta oèajnièka odluka staviti u drugi plan neprijatnost liènog dodira? Da je iko od vas morao da ubije, zar ne bi izdržao blizinu osobe, tako dugo koliko mu je potrebno da izvrši èin? Zar se ne bi mogao uvuæi i u Delmarovu kuæu... "
<BR>&nbsp;&nbsp;&nbsp;&nbsp;&nbsp;Etlbiš se hladno umeša: "Vi ništa o tome ne znate, èoveèe sa Zemlje. Nije reè o tome da li bismo mi hteli ili ne. Èinjenica je da sam doktor Delmar ne bi dopustio da mu se iko približi, uveravam vas. Kad bi iko došao u njegovu blizinu, nezavisno od njegove važnosti ili jaèine njihovog prijateljstva, doktor Delmar bi tražio da ode, ili, ako bi to bilo nužno, poslužio bi se robotom da ga istera."
<BR>&nbsp;&nbsp;&nbsp;&nbsp;&nbsp;"Istina", reèe Bejli, "ali samo ako bi doktor Delmar znao da je u pitanju lièno prisustvo."
<BR>&nbsp;&nbsp;&nbsp;&nbsp;&nbsp;"Šta hoæete time da kažete?" upita doktor Tul, iznenaðen i drhtavog glasa.
<BR>&nbsp;&nbsp;&nbsp;&nbsp;&nbsp;"Kada ste stigli na mesto zloèina", odgovori mu Bejli otvoreno ga posmatrajuæi, "da pružite pomoæ gospoði Delmar, ona je smatrala da ste u vezi samo preko stereovizije, sve dok je niste stvarno dodirnuli. Tako mi je ona sama rekla, a ja nemam razloga da sumnjam u to. Ja, lièno, navikao sam samo na neposredan sastanak. Kada sam došao na Solariju i sreo se sa šefom Uprave bezbednosti Gruerom, smatrao sam da imam posla s njim lièno prisutnim. Kad je na kraju našeg razgovora Gruer najednom nestao, bio sam više nego iznenaðen.
<BR>&nbsp;&nbsp;&nbsp;&nbsp;&nbsp;Zamislite sada obrnut sluèaj! Uzmimo na primer nekog zrelog èoveka koji stalno upotrebljava stereovizor, a ne sastaje se ni sa kim, osim, u retkim prilikama, sa svojom ženom. Pretpostavimo da mu se neko drugi zaista približuje, neko drugi, ne njegova žena. Zar Delmar ne bi automatski smatrao da je i u tom sluèaju reè o stereovizoru, pogotovu ako bi neko pouèio robota da obavesti Delmara kako je uspostavljena veza?"
<BR>&nbsp;&nbsp;&nbsp;&nbsp;&nbsp;"Nemoguæe!" reèe Kvemot. "Pozadina bi otkrila varku."
<BR>&nbsp;&nbsp;&nbsp;&nbsp;&nbsp;"Možda, ali koliko je vas svesno pozadine u ovom trenutku? Prošao bi minut ili tako nešto dok bi doktor Delmar shvatio da nešto nije u redu, a za to vreme njegov bi prijatelj, ili ma ko bio, zakoraèio ka njemu i razmrskao mu lobanju."
<BR>&nbsp;&nbsp;&nbsp;&nbsp;&nbsp;"Nemoguæe!" reèe Kvemot èvrsto.
<BR>&nbsp;&nbsp;&nbsp;&nbsp;&nbsp;"Moguæe je", reèe Bejli, "i zbog toga treba brisati priliku kao apsolutni dokaz da je gospoða Delmar ubica. Ona je imala priliku, ali su je isto tako imali i drugi."
<BR>&nbsp;&nbsp;&nbsp;&nbsp;&nbsp;Bejli ponovo zastade. Osetio je kapljice znoja na èelu, ali nije smeo da ih obriše kako time ne bi otkrio svoju slabost. Trebalo je da do kraja održi silinu juriša. Osobu na koju je ciljao morao je dovesti u krajnje podreðen položaj. Bilo je to teško, s obzirom na meðusobni odnos Zemljanina i Svemirca.
<BR>&nbsp;&nbsp;&nbsp;&nbsp;&nbsp;Bejli je osmotrio sabesednike jednog po jednog i došao do zakljuèka da se sve, u najmanju ruku, povoljno odigrava. Èak je i Etlbiš bio ljudski vezan za zbivanja.
<BR>&nbsp;&nbsp;&nbsp;&nbsp;&nbsp;"Tako dolazimo do sredstva", reèe Bejli, "a taj je elemenat zloèina vrlo zagonetan u ovom sluèaju. Oružje kojim je zloèin izvršen nije nikada pronaðeno."
<BR>&nbsp;&nbsp;&nbsp;&nbsp;&nbsp;"To znamo", upade Etlibš. "Da nije toga, raspravu protiv gospoðe Delmar smatrali bismo završenom. U tom sluèaju detektiv nam ne bi ni bio potreban."
<BR>&nbsp;&nbsp;&nbsp;&nbsp;&nbsp;"Možda je tako", odgovori mu Bejli, "ali dopustite da se ipak time pozabavim. Zloèin je izvršila gospoða Delmar ili neko drugi. Da je to uradila gospoða Delmar, oružje bi se našlo na mestu zloèina, ukoliko kasnije nije uklonjeno. Gospodin Olivav, moj saradnik s Aurore, koji se ne nalazi meðu nama, smatra da je doktor Tul imao moguænosti da ukloni oružje. Pitam sada doktora Tula, ovde pred svima nama, da li je on uklonio oružje dok je gospoða Delmar bila u nesvesti."
<BR>&nbsp;&nbsp;&nbsp;&nbsp;&nbsp;Dr Tul je drhtao. "Nisam, nisam! Kunem se. Pitajte me šta hoæete, ali ja vam se kunem da nisam ništa ni dirnuo."
<BR>&nbsp;&nbsp;&nbsp;&nbsp;&nbsp;"Da li ima meðu vama nekog ko misli da doktor Tul laže?" upita Bejli.
<BR>&nbsp;&nbsp;&nbsp;&nbsp;&nbsp;Nastala je tišina, za vreme koje je Libig gledao u nešto izvan Bejlijevog vidnog polja, mrmljajuæi da je veæ kasno.
<BR>&nbsp;&nbsp;&nbsp;&nbsp;&nbsp;Bejli nastavi: "Sledeæa je moguænost da je neko drugi izvršio zloèin, a zatim otišao s oružjem. Ali ako je tako, pitamo se zašto? Èinjenica da je neko odneo oružje upuæuje nas na to da gospoða Delmar nije krivac. Ako je ubica bio neko spolja, tada je taj morao biti velika budala, s obzirom na to da nije ostavio oružje i tako praktièno osudio gospoðu Delmar. Bilo ovako ili onako, trebalo je da oružje bude tamo! Ali nije ga bilo."
<BR>&nbsp;&nbsp;&nbsp;&nbsp;&nbsp;Etlbiš ponovo upade: "Smatrate li nas vi ludacima ili slepcima?"
<BR>&nbsp;&nbsp;&nbsp;&nbsp;&nbsp;"Smatram vas Solarijancima", mirno mu odgovori Bejli, "i zbog toga nesposobnim da prepoznate oružje koje jeste ostavljeno na mestu zloèina."
<BR>&nbsp;&nbsp;&nbsp;&nbsp;&nbsp;"Ne razumem ni reèi", promrmlja Klorisa zbunjeno.
<BR>&nbsp;&nbsp;&nbsp;&nbsp;&nbsp;Èak je i Gladija, koja sve dotadašnje vreme skupa nije ni mišiæem mrdnula, posmatrala sada Bejlija bez razumevanja.
<BR>&nbsp;&nbsp;&nbsp;&nbsp;&nbsp;"Dakle?" upita Libig ljutito.
<BR>&nbsp;&nbsp;&nbsp;&nbsp;&nbsp;"Oèigledno je da, iskljuèivši ono što je nemoguæe, moramo ono što preostaje smatrati istinitim, ma koliko neverovatno bilo. Ubilaèko oružje bio je robot naðen na licu mesta, a niste mogli da ga uoèite jer se tome protivilo vaše vaspitanje."
<BR>&nbsp;&nbsp;&nbsp;&nbsp;&nbsp;Najednom su svi zažagorili. Samo je Gladija æutala i zurila u prazno.
<BR>&nbsp;&nbsp;&nbsp;&nbsp;&nbsp;Bejli podiže ruke: "Mir! Tišina! Dozvolite da vam objasnim!"
<BR>&nbsp;&nbsp;&nbsp;&nbsp;&nbsp;Bejli je još jednom izneo sluèaj pokušaja ubistva šefa Gruera, kao i naèin na koji je ono moglo biti izvedeno. Ovoga je puta dodao i to da su i njega samog pokušali da ubiju dok se nalazio u odgajalištu.
<BR>&nbsp;&nbsp;&nbsp;&nbsp;&nbsp;Libig æe nestrpljivo: "Hoæete da kažete da je robot otrovao strelicu ne znajuæi da je u pitanju otrov, a da je drugi robot dao strelicu deèaku i rekao mu da ste Zemljanin, a da nije znao da je strelica otrovana."
<BR>&nbsp;&nbsp;&nbsp;&nbsp;&nbsp;"Tako nešto. Oba su robota bila u svemu pouèena."
<BR>&nbsp;&nbsp;&nbsp;&nbsp;&nbsp;"Sasvim neverovatno", reèe Libig.
<BR>&nbsp;&nbsp;&nbsp;&nbsp;&nbsp;Kvemot je bio bled. Izgledalo je kao da æe se svakog trenutka srušiti: "Nema Solarijanca koji bi se koristio robotima da povredi èoveka."
<BR>&nbsp;&nbsp;&nbsp;&nbsp;&nbsp;"Možda je i tako", reèe Bejli slegnuvši ramenima. "Èinjenica je, ipak, da se robotima može tako upravljati. Pitajte o tome doktora Libiga. On je struènjak."
<BR>&nbsp;&nbsp;&nbsp;&nbsp;&nbsp;"To se ne može odnositi na ubistvo dr Delmara", reèe Libig."To sam vam juèe rekao. Kako bi neko mogao navesti robota da razmrska lobanju èoveku?"
<BR>&nbsp;&nbsp;&nbsp;&nbsp;&nbsp;"Smem li da objasnim kako?"
<BR>&nbsp;&nbsp;&nbsp;&nbsp;&nbsp;"Naravno, ako možete."
<BR>&nbsp;&nbsp;&nbsp;&nbsp;&nbsp;Bejli prihvati izazov. "Posredi je novi model robota koji je doktor Delmar ispitivao. Znaèenje svega toga mi nije bilo jasno sve dok prošle noæi nisam došao u situaciju da zatražim pomoæ od robota reèima: 'Dodaj mi ruku!' Robot je zbunjeno gledao u sopstvenu ruku kao da tražim da je otkaèi. Morao sam da ponovim zahtev na manje neodreðen naèin. Ali sve me je to podsetilo na nešto što mi je doktor Libig rekao nešto ranije baš toga dana. Eksperimentisalo se robotima sa zamenjivim udovima.
<BR>&nbsp;&nbsp;&nbsp;&nbsp;&nbsp;Pretpostavimo da je robot koga je doktor Delmar ispitivao bio upravo takve vrste, sposoban da se služi s više promenljivih udova razlièitog oblika, podesnih za razne naroèite zadatke. Pretpostavimo takoðe da je ubica znao za to i da je naglo rekao robotu: 'Daj mi ruku!' Robot bi u tom sluèaju odvojio ruku i pružio mu je. Takva ruka je izvanredno oružje. Pošto je doktor Delmar bio mrtav, robot je ponovo uzeo i spojio svoju ruku."
<BR>&nbsp;&nbsp;&nbsp;&nbsp;&nbsp;Gluvo zaprepašæenje polako je ustupilo mesto žagoru primedbi. Bejli je poslednju reèenicu morao izgovoriti gotovo vièuæi, pa ipak je glas bio jedva èujan.
<BR>&nbsp;&nbsp;&nbsp;&nbsp;&nbsp;Zažarenog lica, Etlbiš ustade sa stolice i zakoraèi napred: "Èak i da je bilo tako, ubica je gospoða Delmar. Ona je bila tamo, svaðala se sa njim, posmatrala muža dok je radio s tim robotima. Morala je znati i za rezervnu ruku, u koju ja, uzgred reèeno, ne verujem."
<BR>&nbsp;&nbsp;&nbsp;&nbsp;&nbsp;Gladija je polako plakala.
<BR>&nbsp;&nbsp;&nbsp;&nbsp;&nbsp;Bejli je nije gledao. "Naprotiv", rekao je, "sasvim je lako dokazati da ubica, ma ko to bio, nije mogla biti gospoða Delmar."
<BR>&nbsp;&nbsp;&nbsp;&nbsp;&nbsp;Džotan Libig odjednom prekrsti ruke i naoruža se prezirom.
<BR>&nbsp;&nbsp;&nbsp;&nbsp;&nbsp;Bejli to primeti: "Vi æete mi u tome pomoæi, doktore Libig. Kao struènjak za robotiku, priznaæete da upravljanje robotima zahteva izvanrednu sposobnost, pogotovo kada je u pitanju tako složen zadatak kao što je ubistvo. Juèe sam imao i priliku da pokušam da u kuæni pritvor stavim neku osobu. Dao sam iscrpne naloge trojici robota da dobro èuvaju tu osobu. Pa ipak, bilo je rupa u mojim nalozima i zatvorenik je pobegao."
<BR>&nbsp;&nbsp;&nbsp;&nbsp;&nbsp;"Ko je bio zatvorenik?" upita Etlbiš.
<BR>&nbsp;&nbsp;&nbsp;&nbsp;&nbsp;"To nije važno", nestrpljivo æe Bejli. "Ali je važna èinjenica da laik ne može u svakom sluèaju upravljati robotima. A s obzirom na to kako stvari stoje na Solariji, izvesni Solarijanci mogu biti potpuni laici. Na primer, šta Gladija Delmar zna o robotici?... Molim, doktore Libig?"
<BR>&nbsp;&nbsp;&nbsp;&nbsp;&nbsp;"Kako?" zablenu se struènjak.
<BR>&nbsp;&nbsp;&nbsp;&nbsp;&nbsp;"Vi ste pokušali da pouèavate gospoðu Delmar o robotici. Kakav je ona bila uèenik? Da li je išta nauèila?
<BR>&nbsp;&nbsp;&nbsp;&nbsp;&nbsp;Libig æe smeteno: "Ona nije...", zapoèe i ne dovrši.
<BR>&nbsp;&nbsp;&nbsp;&nbsp;&nbsp;"Nije se uopšte snalazila, zar ne? Ili biste možda voleli da ne odgovorite?"
<BR>&nbsp;&nbsp;&nbsp;&nbsp;&nbsp;"Možda se ona samo pretvarala", ukoèeno æe Libig.
<BR>&nbsp;&nbsp;&nbsp;&nbsp;&nbsp;"Da li ste spremni da kao struènjak za robotiku potvrdite da je gospoða Delmar dovoljno vešta da navede dva robota na zloèin?"
<BR>&nbsp;&nbsp;&nbsp;&nbsp;&nbsp;"Kako bih mogao dati potvrdan odgovor na tako nešto?"
<BR>&nbsp;&nbsp;&nbsp;&nbsp;&nbsp;"Dopustite mi onda da stvari osvetlim iz drugog ugla. Ko god je pokušao da me ubije dok sam bio u odgajalištu morao je najpre putem interkomske robotske komunikacije ustanoviti gde se nalazim. Najzad, ja nikome nisam rekao gde idem, a to su znali samo oni roboti koji su me vodili od mesta do mesta. Moj partner Denil Olivav uspeo je da me naðe pri kraju dana, ali uz naroèite teškoæe. Ubica je, s druge strane, izveo to vrlo lako. Ne samo da je uspeo da ustanovi gde se nalazim, nego je imao vremena da smisli i izvede trovanje strelice i odapinjanje, sve to dok sam se ja još tamo nalazio. Da li je gospoða Delmar mogla sve to da izvede?"
<BR>&nbsp;&nbsp;&nbsp;&nbsp;&nbsp;Korvin Etlbiš se naže napred: "Šta vi mislite, ko je to mogao da izvede?"
<BR>&nbsp;&nbsp;&nbsp;&nbsp;&nbsp;Bejli odgovori: "Dr Džotan Libig sam sebe smatra najboljim struènjakom za robotiku na ovoj planeti."
<BR>&nbsp;&nbsp;&nbsp;&nbsp;&nbsp;"Da li je to optužba?" povika Libig.
<BR>&nbsp;&nbsp;&nbsp;&nbsp;&nbsp;"Jeste!" odgovori Bejli glasno.
<BR>
<BR>&nbsp;&nbsp;&nbsp;&nbsp;&nbsp;Bes u Libigovim oèima polako je bledeo. Ono što ga je zamenilo nije bio mir, veæ neka vrsta uzdržane napetosti.
<BR>&nbsp;&nbsp;&nbsp;&nbsp;&nbsp;"Posle ubistva ispitao sam Delmarovog robota", progovori Libig. "On nije imao zamenjive udove, odnosno, njegovi su udovi bili pokretni u onoj meri u kojoj su mogli da se odvoje specijalnim oruðem i veštom rukom. Robot, dakle, nije mogao predstavljati oružje kojim je Delmar ubijen, a vi za to nemate dokaza."
<BR>&nbsp;&nbsp;&nbsp;&nbsp;&nbsp;"Ko još može posvedoèiti da je vaša tvrdnja istinita?" upita Bejli?
<BR>&nbsp;&nbsp;&nbsp;&nbsp;&nbsp;"Moja reè ne dolazi u pitanje."
<BR>&nbsp;&nbsp;&nbsp;&nbsp;&nbsp;"Ovde dolazi. Ja vas optužujem. Ono što ste rekli u vezi s robotom nema nikakve vrednosti. Bilo bi drugaèije da neko drugi stoji uz vas. Uzgred reèeno, vi ste isuviše brzo uklonili robota. Zašto?"
<BR>&nbsp;&nbsp;&nbsp;&nbsp;&nbsp;"Nije bilo nikakvog razloga da ga èuvam. Njegov je pozitronski mozak bio razoren. Bio je neupotrebljiv."
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;Libig uperi drhtavi prst na Bejlija i besno odgovori: "Èoveèe, to ste me veæ jednom pitali i ja sam vam odgovorio. Bio je prisutan kod ubistva koje nije mogao spreèiti."
<BR>&nbsp;&nbsp;&nbsp;&nbsp;&nbsp;"I rekli ste mi da to uvek prouzrokuje potpuno rastrojstvo. Uvek i bez izuzetka. Meðutim, kad je Gruer bio otrovan, robot koji mu je doneo zatrovano piæe bio je samo toliko pokvaren da je tek malo posrtao i grešio u govoru. To se dogodilo odmah pošto je neposredno uèestvovao u neèemu što se u tom trenutku èinilo kao ubistvo. Bio je, dakle, više nego svedok, pa ipak je bio sposoban da daje jasne odgovore."
<BR>&nbsp;&nbsp;&nbsp;&nbsp;&nbsp;"Robot, mislim robot u Delmarovom sluèaju, bio je bolje upoznat s ubistvom nego Gruerov robot. Taj Delmarov robot morao je upotrebiti vlastitu ruku kao ubilaèko oružje."
<BR>&nbsp;&nbsp;&nbsp;&nbsp;&nbsp;"Sve su to besmislice", procedi Libig. "Vi ništa ne znate o robotici."
<BR>&nbsp;&nbsp;&nbsp;&nbsp;&nbsp;"Možda je tako", odgovori Bejli. "Meðutim, ja predlažem da šef Uprave bezbenosti Etlbiš ispita dokumenta vaše fabrike i radionice za popravke. Možda æemo otkriti da li ste proizvodili robote sa zamenjivim udovima, a ako jeste, da li ste takvog robota poslali doktoru Delmaru."
<BR>&nbsp;&nbsp;&nbsp;&nbsp;&nbsp;"Niko neæe kopati po mojim dokumentima", uzviknu Libig.
<BR>&nbsp;&nbsp;&nbsp;&nbsp;&nbsp;"Zašto? Ako nemate šta da krijete, zašto?"
<BR>&nbsp;&nbsp;&nbsp;&nbsp;&nbsp;"Ali tako mi Solarije, zašto bih ja ubio Dalmara? Recite mi? Iz kojih pobuda?"
<BR>&nbsp;&nbsp;&nbsp;&nbsp;&nbsp;"Koliko ja znam, postoje dve", odgovori mu Bejli. "Vi ste bili u prijateljskim odnosima s gospoðom Delmar. I više od toga. I Solarijanci su ljudi, bar do neke granice. Vi se niste nikad prisno približili nekoj ženi, ali to nije moglo da vas saèuva od, nazovimo to tako, životinjskog nagona. Vi ste se sastajali s gospoðom Delmar - oprostite - vi ste bili u vezi s njom i onda kada je bila prilièno lako odevena i..."
<BR>&nbsp;&nbsp;&nbsp;&nbsp;&nbsp;"Nije istina!" povika Libig grcajuæi.
<BR>&nbsp;&nbsp;&nbsp;&nbsp;&nbsp;I Gladija je odluèno šapnula: "Nije istina."
<BR>&nbsp;&nbsp;&nbsp;&nbsp;&nbsp;"Možda ni vi sami niste bili svesni prirode svojih oseæanja", prihvati Bejli. "Ako ste to donekle mraèno i slutili, onda ste zbog slabosti prezirali sebe samog, a mrzeli gospoðu Delmar, pošto je ona taj oseæaj budila u vama. Takoðe, mora da ste mrzeli Delmara pošto mu je ona bila žena. Nastojali ste da gospoða Delmar postane vaša pomoænica. I to je bila neka vrsta kompromisa s vašim libidom. Ona je to odbijala, a vi ste još jaèe poèeli da je mrzite. Ubivši doktora Delmara, tako da sumnja padne na nju, istovremeno ste se osvetili i njoj i njemu."
<BR>&nbsp;&nbsp;&nbsp;&nbsp;&nbsp;"Ko æe poverovati u tu jeftinu, melodramsku prièu?" upita Libig hrapavim šapatom. "Još neko sa Zemlje, još neka životinja, ali Solarijanac ne."
<BR>&nbsp;&nbsp;&nbsp;&nbsp;&nbsp;"Moje se tvrdnje ne zasnivaju samo na toj pobudi", reèe Bejli, "koja ipak postoji, makar je vi i ne bili svesni. Jaèi je razlog bio taj što je doktor Delmar stajao na putu vašim namerama, pa ste ga morali ukloniti."
<BR>&nbsp;&nbsp;&nbsp;&nbsp;&nbsp;"Kakvim namerama?" upita Libig.
<BR>&nbsp;&nbsp;&nbsp;&nbsp;&nbsp;"Vašim namerama èiji je cilj bio da osvojite Galaksiju, doktore Libig", uzvrati Bejli.
</P></TD></TR></TABLE>
<P class="next">
<A HREF=p18.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
