<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>1.
<P>&nbsp;&nbsp;&nbsp;&nbsp;&nbsp;Nije se potpuno opustio sve dok nisu seli na verandu izletnièke stanice, nekih šest hiljada svetlosnih godina daleko od Trantora.
<BR>&nbsp;&nbsp;&nbsp;&nbsp;&nbsp;Dors sumnjièavo osmotri vidik iza impozantnih zidina. "Ovde smo bezbedni od životinja?"
<BR>&nbsp;&nbsp;&nbsp;&nbsp;&nbsp;"Reklo bi se da jesmo. Ovi zidovi su visoki, a tu su i psi-èuvari. Lovaèki, pretpostavljam."
<BR>&nbsp;&nbsp;&nbsp;&nbsp;&nbsp;"Odlièno." Osmehnula se na naèin za koji je znao da prethodi otkrivanju neke tajne. "Verujem da sam zamela naš trag... da upotrebim metaforu iz životinjskog sveta. Prikrila sam podatke o našem odlasku."
<BR>&nbsp;&nbsp;&nbsp;&nbsp;&nbsp;"I dalje mislim da preuvelièavaš..."
<BR>&nbsp;&nbsp;&nbsp;&nbsp;&nbsp;"Preuvelièavam pokušaj atentata?" Ugrizla se za usnu u loše prikrivenoj uzrujanosti. Bio je to veæ ofucan predmet prepirke meðu njima, ali on je uvek oseæao izvestan otpor prema njenoj težnji da ga zaštiti.
<BR>&nbsp;&nbsp;&nbsp;&nbsp;&nbsp;"Pristao sam da napustim Trantor samo da bih prouèavao panove."
<BR>&nbsp;&nbsp;&nbsp;&nbsp;&nbsp;Uhvatio je treptaj oseæanja na njenom licu i znao je da æe sada pokušati da smiri situaciju. "Oh, to bi mogli da bude korisno... ili, još bolje, zabavno. Potreban ti je odmor."
<BR>&nbsp;&nbsp;&nbsp;&nbsp;&nbsp;"Bar neæu morati da imam posla sa Lamurkom."
<BR>&nbsp;&nbsp;&nbsp;&nbsp;&nbsp;Klion je primenio, kako je to olako nazvao, 'tradicionalne mere' za otkrivanje zaverenika. Neki su veæ bili umakli tunelima do zabaèenih krajeva Galaksije. Drugi su izvršili samoubistvo - ili je bar tako izgledalo.
<BR>&nbsp;&nbsp;&nbsp;&nbsp;&nbsp;Lamurk se bio primirio, glumeæi užas i zapanjenost zbog 'tog napada na samo tkivo našeg Carstva'. Ali Lamurk je i dalje imao dovoljno glasova u gornjem domu da bi omeo Klionov pokušaj da postavi Harija za prvog ministra, tako da se kriza nastavila. Hari je veæ bio oguglao na èitavu stvar.
<BR>&nbsp;&nbsp;&nbsp;&nbsp;&nbsp;"Osim toga, u pravu si", nastavi Dors sa krhkom vedrinom, praveæi se da ne primeæuje njegovo smrknuto æutanje, "na Trantoru nema baš svega što nam je potrebno... ili svega što znamo da postoji. Moja glavna briga bila je to što bi ti, da si ostao na Trantoru, sad bio mrtav."
<BR>&nbsp;&nbsp;&nbsp;&nbsp;&nbsp;On skrenu pogled sa upeèatljivog predela. "Misliš da bi Lamurkova struja nastavila..."
<BR>&nbsp;&nbsp;&nbsp;&nbsp;&nbsp;"Mogla je, a to je dovoljan razlog da se nešto preduzme umesto da se nagaða šta bi bilo."
<BR>&nbsp;&nbsp;&nbsp;&nbsp;&nbsp;"Shvatam." Nije shvatao, ali je nauèio da veruje njenim procenama u životnim stvarima. A verovatno je bila u pravu u pogledu toga da mu je potreban odmor.
<BR>&nbsp;&nbsp;&nbsp;&nbsp;&nbsp;Biti na živom, prirodnom svetu - zaboravio je, tokom godina koje je proveo zakopan na Trantoru, kako divljina ume da bude životna. Nijanse žute i zelene bile su tako upadljive posle decenija u okruženju posivelog èelika, recikliranog vazduha i svetlucanja kristala.
<BR>&nbsp;&nbsp;&nbsp;&nbsp;&nbsp;Ovde je nebo bilo nepojamno duboko, nepomuæeno grafitima ili letelicama, živo od lepršavog èuda ptica. Jaruge i grebeni izgledali su kao da ih je neko na brzinu oblikovao nožem za glinu. Iza zidina stanice video je usamljeno drvo, šibano pobesnelim vetrom. Njegova krošnja konaèno se otkide u naletu vetra i odlete, prevræuæi se i osipajuæi, preko gole ravnice kao veštaèka ptica koja gubi delove. Daleke, izlokane mese imale su žute pruge duž litica, koje su na mestu gde su se sastajale sa šumom prelazile u speèenu narandžastu nijansu nalik na trulež rðe. Na drugoj strani doline, u obitavalištu panova, ležala je tamna nadstrešnica, skrivena iza niskih sivih oblaka, potresana vetrom.
<BR>&nbsp;&nbsp;&nbsp;&nbsp;&nbsp;Tamo je padala sitna, hladna kiša, i Hari se pitao kako je to kriti se kao životinja od tih mokrih mlazeva, bez nade da æeš pronaæi zaklon i toplinu. Možda je predvidljivost Trantora bila bolja, ali nije bio siguran u to.
<BR>&nbsp;&nbsp;&nbsp;&nbsp;&nbsp;Pokazao je prema dalekoj šumi. "Iæi æemo tamo?" Dopadalo mu se ovo sveže mesto, iako je šuma delovala preteæe. Prošle su godine otkako se bavio fizièkim poslovima, pored oca, tamo na Helikonu. Živeti na otvorenom...
<BR>&nbsp;&nbsp;&nbsp;&nbsp;&nbsp;"Nemoj odmah da sudiš."
<BR>&nbsp;&nbsp;&nbsp;&nbsp;&nbsp;"Ne sudim - išèekujem."
<BR>&nbsp;&nbsp;&nbsp;&nbsp;&nbsp;Ona se osmehnu. "Uvek imaš dužu reè za ono što radiš, bez obzira na to šta ja kažem."
<BR>&nbsp;&nbsp;&nbsp;&nbsp;&nbsp;"Staze izgledaju pomalo... turistièki."
<BR>&nbsp;&nbsp;&nbsp;&nbsp;&nbsp;"Naravno. Mi i jesmo turisti."
<BR>&nbsp;&nbsp;&nbsp;&nbsp;&nbsp;Oko njih, zemljište se uzdizalo u vrhove oštre kao iskidani lim. A dalje, meðu debelim stablima, magla se razdvajala oko glatkih, sivih stena. Èak i ovde, visoko na padini uzdignutog grebena, izletnièka stanica bila je okružena debelim, obraslim stablima, utonulim u mrke nanose opalog lišæa. Isparavajuæi se sa debala, napola ukopanih u nakvašene slojeve, vazduh koji su udisali bio je kao vlažni opijum.
<BR>&nbsp;&nbsp;&nbsp;&nbsp;&nbsp;Dovršivši piæe, Dors ustade. "Hajdemo unutra, u društvo."
<BR>&nbsp;&nbsp;&nbsp;&nbsp;&nbsp;Poslušno je krenuo za njom i odmah shvatio da je to bila greška. Veæina ljudi na stim-žurci unutra bila je odevena u izlizanu odeæu u safari stilu. Bila je to rumena družina, zajapurena od uzbuðenja ili od stimulanata. Hari odbi rukom konobara koji je nosio èaše u obliku mehura; nije mu se dopadao nekontrolisani naèin na koji su mu te stvari izoštravale um. Ipak se osmehivao i pokušavao da vodi lak razgovor.
<BR>&nbsp;&nbsp;&nbsp;&nbsp;&nbsp;Pokazalo se da razgovor nije samo lak, veæ potpuno bestežinski. Odakle ste? O, sa Trantora - kako je tamo? Mi smo sa (ime planete) - jeste li èuli za nju? Naravno da nije. Dvadeset pet miliona svetova...
<BR>&nbsp;&nbsp;&nbsp;&nbsp;&nbsp;Veæina prisutnih bili su primitivisti, privuèeni jedinstvenim iskustvom koje im se ovde nudilo. Èinilo mu se da je svaka treæa reè u njihovom razgovoru bila prirodno ili vitalno, izgovarana kao mantra.
<BR>&nbsp;&nbsp;&nbsp;&nbsp;&nbsp;"Kakvo olakšanje, pobeæi od pravih linija", reèe jedan mršav muškarac.
<BR>&nbsp;&nbsp;&nbsp;&nbsp;&nbsp;"Hm, kako to?" upita Hari, trudeæi se da izgleda zainteresovano.
<BR>&nbsp;&nbsp;&nbsp;&nbsp;&nbsp;"Pa, normalno, u prirodi nema pravih linija. Samo ljudi mogu da ih postave tamo." Uzdahnuo je. "Prija mi da se oslobodim pravolinijskog!"
<BR>&nbsp;&nbsp;&nbsp;&nbsp;&nbsp;Hari smesta pomisli na iglice èetinara, slojeve metamorfnih stena, unutrašnju ivicu polumeseca, niti paukove mreže, liniju duž vrha okeanskog talasa, kristalne tvorevine, bele pruge kvarca na granitnim liticama, daleko obzorje nekog velikog jezera, ptièje nožice, bodlje kaktusa, strelasto obrušavanje grabljivice, stabla mladog drveæa, pruge visokih, vetrom razvuèenih oblaka, pukotine u ledu, kraci V-formacije jata ptica-selica, ledenice.
<BR>&nbsp;&nbsp;&nbsp;&nbsp;&nbsp;"Nije tako", reèe, ali samo to.
<BR>&nbsp;&nbsp;&nbsp;&nbsp;&nbsp;Njegov obièaj da daje lakonske izjave bio je, naravno, potopljen u nekontrolisanom brbljanju; stimulanti su poèinjali da diktiraju ponašanje. Svi su govorili uglas, uzbuðeni što æe deliti èula životinja koje obitavaju tamo dole, u dolinama. Slušao je, æutke, konaèno zainteresovan. Neki su želeli da osete kako svet izgleda posmatran oèima životinja koje žive u stadima, drugi lovaca, neki, opet, ptica. Govorili su o tome kao da treba da uèestvuju u nekom sportskom nadmetanju. Iako je o tome razmišljao na sasvim drugaèiji naèin, Hari je æutao.
<BR>&nbsp;&nbsp;&nbsp;&nbsp;&nbsp;Konaèno je pobegao, sa Dors, u mali park iza izletnièke stanice, ureðen da goste upozna sa lokalnim uslovima pre stapanja. Na Panukopiji, kako se zvao taj svet, živelo je malo krupnih domaæih životinja. Bilo je životinja koje je kao dete video na Helikonu, i èitavih zabrana domaæih vrsta. Sve su poticale od prvobitnih vrsta, starih manje od stotinu hiljada godina, poreklom sa legendarne 'Zemlje'.
<BR>&nbsp;&nbsp;&nbsp;&nbsp;&nbsp;Naravno, najvrednija vrsta na Panukopiji ovde nije mogla da se vidi. Zastao je, zureæi u zabrane, ponovo razmišljajuæi o Galaksiji. Um mu se stalno vraæao na ono o èemu je razmišljao o velikom problemu, napadajuæi ga iz razlièitih uglova. Nauèio je da se ne upliæe, veæ da ga pusti da radi. Psihoistorijske jednaèine zahtevale su dublju analizu, pojmove koji su predstavljali temeljne osobine ljudi kao vrste. Kao...
<BR>&nbsp;&nbsp;&nbsp;&nbsp;&nbsp;Životinja. Da li je kljuè bio u tome?
<BR>&nbsp;&nbsp;&nbsp;&nbsp;&nbsp;Uprkos milenijumima napora, ljudi su pripitomili samo nekoliko stvorenja. Da bi bile ukroæene, divlje zveri morale su da poseduju niz odreðenih osobina. To su uglavnom morale da budu životinje iz stada, sa instinktivnim obrascima potèinjavanja koje su ljudi mogli da iskoriste. Morale su da budu smirene; stada koja poènu da beže na svaki neobièan zvuk i ne podnose uljeze teško je èuvati.
<BR>&nbsp;&nbsp;&nbsp;&nbsp;&nbsp;I, najzad, morale su da budu voljne da se razmnožavaju u zatoèeništvu. Veæina ljudi ne želi da se udvara i pari pod nadzorom drugih, kao ni veæina životinja.
<BR>&nbsp;&nbsp;&nbsp;&nbsp;&nbsp;Ovde je zato bilo ovaca, koza, krava i lama, u izvesnoj meri prilagoðenih ovom svetu, ali inaèe ni po èemu zanimljivih, kao i na bezbroj drugih planeta Carstva. Podudarnost je ukazivala da je to svuda bilo uraðeno otprilike u isto vreme.
<BR>&nbsp;&nbsp;&nbsp;&nbsp;&nbsp;Panovi su bili izuzetak. Njih je bilo samo na Panukopiji. Ko god da ih je doneo na planetu, verovatno je pokušao eksperiment pripitomljavanja, ali su podaci iz vremena pre trinaest hiljada godina bili izgubljeni. Zašto?
<BR>&nbsp;&nbsp;&nbsp;&nbsp;&nbsp;Jedan pas-èuvar doðe do njih, njuškajuæi, proveri ih i promrmlja nerazgovetno izvinjenje. "Zanimljivo", primeti on Dors, "da primitivisti i dalje žele da ih domaæi štite od divljih."
<BR>&nbsp;&nbsp;&nbsp;&nbsp;&nbsp;"Pa, logièno je. Taj druškan je baš krupan."
<BR>&nbsp;&nbsp;&nbsp;&nbsp;&nbsp;"A ništa sentimentalnost prema prirodnom stanju? I mi smo jednom bili jedna od vrsta krupnih sisara na nekoj mitskoj Zemlji."
<BR>&nbsp;&nbsp;&nbsp;&nbsp;&nbsp;"Mitskoj? Ne bavim se tom oblašæu preistorije, ali veæina istorièara smatra da postoji takvo mesto."
<BR>&nbsp;&nbsp;&nbsp;&nbsp;&nbsp;"Svakako, ali reè 'zemlja' na najstarijim jezicima znaèi samo 'tlo', zar ne?"
<BR>&nbsp;&nbsp;&nbsp;&nbsp;&nbsp;"Pa, morali smo da doðemo odnekuda." Na trenutak je razmislila, a onda polako dodade: "Mislim da bi bilo prijatno doživeti prirodno stanje, ali..."
<BR>&nbsp;&nbsp;&nbsp;&nbsp;&nbsp;"Hteo bih da probam sa panovima."
<BR>&nbsp;&nbsp;&nbsp;&nbsp;&nbsp;"Šta? Stapanje?" Obrve joj se podigoše u lakoj brizi.
<BR>&nbsp;&nbsp;&nbsp;&nbsp;&nbsp;"Kad smo veæ ovde, zašto ne?"
<BR>&nbsp;&nbsp;&nbsp;&nbsp;&nbsp;"Ja ne... dobro, razmisliæu o tome."
<BR>&nbsp;&nbsp;&nbsp;&nbsp;&nbsp;"Kažu da uvek možeš da se povuèeš."
<BR>&nbsp;&nbsp;&nbsp;&nbsp;&nbsp;Ona klimnu glavom, napuæenih usana. "Aha."
<BR>&nbsp;&nbsp;&nbsp;&nbsp;&nbsp;"Oseæaæemo se kao kod kuæe... kao što se panovi oseæaju."
<BR>&nbsp;&nbsp;&nbsp;&nbsp;&nbsp;"Veruješ u sve što proèitaš u brošurama?"
<BR>&nbsp;&nbsp;&nbsp;&nbsp;&nbsp;"Malo sam se raspitao. To je dobro razvijena tehnologija."
<BR>&nbsp;&nbsp;&nbsp;&nbsp;&nbsp;Usne joj se sumnjièavo iskriviše. "Aha."
<BR>&nbsp;&nbsp;&nbsp;&nbsp;&nbsp;Znao je da ne treba da je nagovara. Neka vreme uèini svoje. Onaj pas, izuzetno krupan i budan, onjuši mu ruku i procedi: "Doooroveeèe, goosin." Hari ga pogladi po glavi. U oèima mu je video srodstvo, prijateljstvo uspostavljeno samo po sebi. Kao za nekoga ko je previše vremena boravio u sopstvenoj glavi, ovo je bio dobrodošao dodir sa stvarnošæu.
<BR>&nbsp;&nbsp;&nbsp;&nbsp;&nbsp;Znaèajan dokaz, pomisli on. Imamo dugu zajednièku prošlost. Možda je upravo zato hteo da se stopi sa panom. Da se vrati u tu daleku prošlost, pre bremenitog ljudskog stanja.
</P></TD></TR></TABLE>
<P class="next">
<A HREF=p64.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
