<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>11. SVETI MIKAEL OD SIJENE
<P>&nbsp;&nbsp;&nbsp;&nbsp;&nbsp;Izlaz iz stanice podzemne železnice nalazio se naspram ulaza u Park meðunarodnog mira. Stigavši liftom na gornji nivo, general O'Tul našao se obasjan popodnevnom svetlošæu u kojoj se kupalo i svetilište sa kupolom sa njegove desne strane, udaljeno nepunih dve stotine jardi. Sa leve strane, na suprotnoj strani parka, iza kompleksa administrativnih zgrada uzdizao se vrh drevnog rimskog Koloseuma.
<BR>&nbsp;&nbsp;&nbsp;&nbsp;&nbsp;Amerièki general uputio se žustrim korakom u park, a zatim krenuo desnom stazom koja je vodila do hrama. Obrevši se pokraj jednog ljupkog, malog vodoskoka, koji je saèinjavao deo spomenika posveæenog deci sveta, zastao je naèas da bolje osmotri izvajana oblièja koja su se tako životno igrala u hladnoj vodi. O'Tul je oseæao kako ga prožima silno uzbuðenje. Kakav neverovatan dan, pomisli on. Prvo sam bio primljen u audijenciju kod pape, a sada mi se konaèno ukazuje prilika da posetim svetilište svetog Mikaela.
<BR>&nbsp;&nbsp;&nbsp;&nbsp;&nbsp;Kada je Mikael od Sijene proglašen za sveca 2188, pedeset godina po njegovoj smrti (odnosno, što je bilo možda još znaèajnije, tri godine pošto je Jovan-Pavle V izabran za novog papu), odmah je postignuta opšta saglasnost oko toga da je upravo Park meðunarodnog mira savršeno mesto za podizanje velikog svetilišta njemu u poèast. Veliki park pružao se od Pjaca Venezija do Koloseuma, obuhvatajuæi poslednje ostatke starog rimskog foruma koji su nekako preživeli nuklearni holokast. Odabrati pravo mesto za svetilište predstavljalo je delikatan posao. Memorijal petoro muèenika, podignut u poèast onim odvažnim muškarcima i ženama koji su se žrtvovali zarad ponovnog uspostavljanja reda u Rimu tokom meseci neposredno po katastrofi, godinama je predstavljao glavnu atrakciju hrama. Postojalo je prilièno rasprostranjeno uverenje da se ne sme dopustiti da novi hram svetog Mikaela od Sijene baci u zasenak dostojanstven, otvoren, mermerni pentagon koji je zaposedao jugoistoèni ugao parka od 2155.
<BR>&nbsp;&nbsp;&nbsp;&nbsp;&nbsp;Posle obimne rasprave odluèeno je da se svetilište svetog Mikaela smesti na suprotan, severozapadni ugao parka, pri èemu æe mu se temelji simbolièno naæi u samom epicentru nuklearne eksplozije, na samo deset jardi od mesta gde se uzdizao Trajanov stub do èasa kada je, pod dejstvom silovite toplote u jezgru plamene kugle, u trenu pretvoren u paru. Prizemlje okruglog svetilišta bilo je potpuno posveæeno meditiranju i bogoštovanju. Postojalo je dvanaest niša ili kapela povezanih sa glavnim brodom, šest sa kipovima i umetnièkim delima sa klasiènim rimokatolièkim motivima, dok je preostalih šest izražavalo poèast po jednoj od velikih religija sveta. Ova eklektièka podela prizemlja hotimice je tako izvedena da se tu oseæaju udobno i mnogi nekatolici koji su dolazili u hodoèašæe u svetilište kako bi iskazali poštovanje uspomeni na voljeg svetog Mikaela.
<BR>&nbsp;&nbsp;&nbsp;&nbsp;&nbsp;General O'Tul nije se dugo zadržao na tom prvom nivou. Klekanuo je i izgovorio molitvu u kapeli svetog Petra, a zatim nakratko osmotrio znameniti drveni kip Bude u kuæištu pokraj ulaza, ali kao i veæina turista jedva je èekao da vidi freske na prvom spratu. O'Tula je zadivila kako velièina, tako i lepota ovih èuvenih slika istog èasa kada je izišao iz lifta. Pravo ispred njega stajao je portret u prirodnoj velièini jedne ljupke osamnaestogodišnjakinje sa dugaèkom plavom kosom. Stajala je povijena u jednoj sijenskoj crkvici na Badnje veèe 2115, upravo spustivši na hladan kameni pod pletenu korpu u kojoj se, uvijena u æebe, nalazila beba kovrdžave kosice. Slika je prikazivala noæ roðenja svetog Mikaela i bila je prva u nizu od dvanaest fresaka koje su potpuno okruživale unutrašnji deo svetilišta, prièajuæi sveèev životopis.
<BR>&nbsp;&nbsp;&nbsp;&nbsp;&nbsp;General O'Tul prišao je malom kiosku uz lift i iznajmio naroèitu emitujuæu audio kasetu u trajanju od èetrdeset pet minuta. Bila je èetvrtastog oblika, osnove deset centimetara, tako da se lako mogla smestiti u džep od kaputa. Uzeo je zatim jedan majušni prijemnik, koji je stajao na raspolaganju, i zakaèio ga iza uha. Pošto je na biraèu jezika odabrao engleski, pritisnuo je dugme sa natpisom "Uvod" i stao da sluša prijatan glas neke Engleskinje koji je poèeo da mu objašnjava ono što æe videti.
<BR>&nbsp;&nbsp;&nbsp;&nbsp;&nbsp;"Svaka od dvanaest freski visoka je šest metara", objašnjavala je žena, dok je general prouèavao crte lica malog Mikaela na prvoj fresci. "Osvetljenje u sobi predstavlja kombinaciju prirodne svetlosti koja dopire spolja kroz naroèite filtre i veštaèke rasvete iz elektronske mreže u kupoli. Automatski senzori odreðuju uslove ambijenta i prave takvu mešavinu prirodne i veštaèke svetlosti da je osvetljenje fresaka uvek savršeno.
<BR>&nbsp;&nbsp;&nbsp;&nbsp;&nbsp;Dvanaest panela na ovom nivou odgovaraju nišama u prizemlju. Sam raspored fresaka, koji hronološki prati sveèev život, ide u smeru okretanja kazaljki na èasovniku. Shodno tome, poslednja slika, koja prikazuje komemoraciju povodom Mikaelovog proglašenja za sveca u Rimu 2188, nalazi se odmah uz onu na kojoj je predoèeno njegovo roðenje u sijenskoj katedrali sedamdeset dve godine ranije.
<BR>&nbsp;&nbsp;&nbsp;&nbsp;&nbsp;Freske je projektovala i naslikala ekipa od èetiri umetnika, meðu kojima i majstor Feng Ji iz Kine, koji je iznenada prispeo u proleæe 2190. bez prethodne najave. Uprkos èinjenici da je izvan Kine veoma malo bilo poznato o njegovom umeæu, ostala tri umetnika, Portugalac Roza da Silva, Meksikanac Fernando Lopez i Švajcarac Hans Rajhvajn, bez oklevanja su prihvatili Feng Jia u svoj tim na osnovu izuzetnih skica koje je doneo sa sobom."
<BR>&nbsp;&nbsp;&nbsp;&nbsp;&nbsp;O'Tul se osvrnu po okrugloj prostoriji dok je slušao lirski glas sa kasete. Ovog poslednjeg dana 2199. na prvom spratu svetilišta svetog Mikaela nalazilo se više od dve stotine ljudi, raèunajuæi tu i tri grupe turista. Amerièki kosmonaut sporo je napredovao u kružnom obilaženju, zaustavljajuæi se pred svakim panelom da bi pažljivo prouèio umetnièko delo i saslušao izlaganje sa kasete.
<BR>&nbsp;&nbsp;&nbsp;&nbsp;&nbsp;Najvažniji dogaðaji iz života svetog Mikaela bili su podrobno predoèeni na freskama. Drugi, treæi, èetvrti i peti panel prikazivali su njegove dane kao franjevaèkog iskušenika u Sijeni, izuèavalaèko putovanje oko sveta za vreme Velikog Haosa, poèetak njegovih religijskih delatnosti po povratku u Italiju, kao i Mikealovo korišæenje zaliha kojima je raspolagala crkva u prehrani i smeštanju beskuænika. Šesta slika prikazivala je neumornog sveca u televizijskom studiju, kako prima donaciju od jednog imuænog japanskog poklonika. Tom prilikom je Mikael, koji je govorio osam jezika, u više navrata ponovio svoju poruku o temeljnom jedinstvu svih ljudi, kao i o neophodnosti da imuæni vode raèuna o siromašnijima.
<BR>&nbsp;&nbsp;&nbsp;&nbsp;&nbsp;Sedma freska bila je Feng Jiov prikaz sukoba u Rimu izmeðu Mikaela i starog pape na umoru. Bilo je to remek-delo kontrasta. Koristeæi blistavo boje i svetlost, slikar je predoèio prizor energiènog, ustreptalog mladiæa, punog života, koga jedan svet nepravedno cenzuriše - i ostarelog prelata koji žudi za tim da svoje poslednje dane proživi u miru i spokoju. Izraz Mikaelovog lica govorio je o dve sasvim razlièite reakcije na ono što mu je bilo reèeno: bila je tu, s jedne strane, poslušnost prema papi, a s druge, odbojnost prema èinjenici da je crkva više držala do stila i reda nego do suštine.
<BR>&nbsp;&nbsp;&nbsp;&nbsp;&nbsp;"Papa je Mikaela poslao u jedan manastir u Toskani", nastavio je audio-vodiè, "i upravo se tamo odigrao završni preobražaj njegovog karaktera. Osmi panel prikazuje božansko ukazanje Mikaelu tokom njegove osame. Prema svedoèanstvu sveca, Bog mu se obratio u dva navrata: prvi put usred jedne oluje, a drugi put kada se nebom pružala velièanstvena duga. Za vreme duge i silovite oluje Bog mu je, kroz žestoku grmljavinu, obznanio nove 'Zakone života' koje je Mikael potom izložio prigodom uskršnjeg jutrenja u Bolseni. Prilikom druge posete Bog je izvestio sveca da æe njegova poruka stiæi do nakraj duge, kao i da æe On 'dati vernima znak' za vreme uskršnje mise.
<BR>&nbsp;&nbsp;&nbsp;&nbsp;&nbsp;Najznamenitije èudo Mikaelovog života, koje je na televiziji imalo prilike da vidi preko milijarda ljudi, predoèeno je na devetom panelu. Slika je prikazuje Mikaela kako drži uskršnju misu mnoštvu okupljenom na obala Bolsenskog jezera. Plah proleæni pljusak stuštio se na masu, koja je uglavnom nosila poznate plave odore, osobene za njegove sledbenike. Ali dok je kiša padala svuda oko svetog Mikaela, nijedna kapljica nije nakvasila propovedaonicu ili akustièku opremu koja je korišæena da bi se pojaèao njegov glas. Postojani, jarki snop svetlosti sa sunca obasjavao je lice mladog sveca dok je ovaj obznanjivao svetu nove Božje zakone. Upravo je to bio onaj trenutak kada je on nadrastao obiènog religijskog voðu..."
<BR>&nbsp;&nbsp;&nbsp;&nbsp;&nbsp;General O'Tul iskljuèi kasetu dok je prilazio desetoj i jedanaestoj slici. Ostatak prièe bio mu je poznat. Posle mise u Bolseni Mikaela su ophrvale mnoge nevolje. Život mu se najednom promenio. Za samo dve nedelje veæina njegovih dozvola za korišæenje kablovske televizije bila je opozvana. Prièe o iskvarenosti i nemoralu meðu njegovim mladim poklonicima, èiji je broj dostigao na stotine hiljada samo u Zapadnom svetu, nisu silazile sa stubaca štampe. Usledio je jedan pokušaj ubistva, koji je u poslednjem trenutku osujetilo njegovo osoblje. Javili su se takoðe neosnovani izveštaji u medijima da je Mikael sebe proglasio za drugog Hrista.
<BR>&nbsp;&nbsp;&nbsp;&nbsp;&nbsp;I tako su te se svetske voðe uplašile. Sve odreda. Postao si pretnja za svakoga meðu njima sa svojim zakonima života. A nikada nisu shvatili šta si podrazumevao pod konaènom evolucijom. O'Tul se zaustavi pred desetom freskom. Bio je to prizor koji je znao napamet. Gotovo svaka obrazovana osoba na svetu takoðe bi ga odmah prepoznala. Televizijski snimak poslednjih sekundi pre no što je eksplodirala bomba terorista prikazivan je svake godine 28. juna, prvog dana svetkovine svetog Petra i svetog Pavla i godišnjice onog dana kada su Mikael Balatrezi i gotovo milion drugih ljudi u trenu nestali u Rimu tog kobnog, ranog, letnjeg jutra 2138.
<BR>&nbsp;&nbsp;&nbsp;&nbsp;&nbsp;Pozvao si ih da doðu u Rim da ti se pridruže. Da pokažeš svetu da su se svi ujedinili. I ljudi su došli. Deseta slika prikazivala je Mikaela, u njegovoj plavoj odori, kako stoji visoko na stepenicama spomenika Vitoriju Emanuelu odmah uz Pjacu Veneciju. Bio je usred propovedi. More plaveti pružalo se u svim pravcima oko njega, prelivajuæi se u Forum Romanum iz zakrèene Via dei fjori imperiali što je vodila ka Koloseumu. Lica su bila pomno zaneta, uzbuðena, uglavnom mladolika; pogledi su bludili naviše i po spomenicima drevnog grada u nastojanju da makar na trenutak spaze mladiæa-èoveka koji se drznuo da ustvrdi kako zna za put, Božji put, iz oèaja i beznaða koji su se spustili na svet.
<BR>&nbsp;&nbsp;&nbsp;&nbsp;&nbsp;Majkl Rajan O'Tul, pedeset sedmogodišnji amerièki katolik iz Bostona, pao je na kolena i zaplakao, kao i hiljade pre njega, kada mu se pogled zaustavio na jedanaestom panelu u nizu. Slika je prikazivala neka mesta sa prethodnog panela, ali nešto više od jedan sat kasnije, jedan èas pošto je nuklearna bomba od sedamdeset pet kilotona, skrivena u reportažnim kolima blizu Trajanovog stuba, eksplodirala i uputila svoju pogubnu peèurku put neba povrh grada. Sve u krugu dve stotine metara oko epicentra u trenu je pretvoreno u paru. Nije više bilo ni Mikaela, ni Pjace Venecije, ni ogromnog spomenika Vitoriju Emanuelu. U središtu freske nalazila se samo jedna rupa. A oko te rupe, tamo gde isparavanje veæ nije bilo potpuno, nizali su se prizori agonije i užasa koji su uspevali da uzdrmaju èak i najstamenije liènosti.
<BR>&nbsp;&nbsp;&nbsp;&nbsp;&nbsp;Blagi Bože, izusti kroz suze general O'Tul, pomozi mi da shvatim poruku što proishodi iz života svetog Mikaela. Pomozi mi da pojmim kako mogu da doprinesem, ma u koliko maloj meri, tvom sveopštem planu u koji smo svi ukljuèeni. Vodi me dok se pripravljam da budem tvoj izaslanik kod Ramanaca.
</P></TD></TR></TABLE>
<P class="next">
<A HREF=p12.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
