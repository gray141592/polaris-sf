<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>1.
<P>&nbsp;&nbsp;&nbsp;&nbsp;&nbsp;Kada je Rumata prošao grob svetog Mike - sedmi po redu i poslednji na tom putu, veæ se bilo sasvim smraèilo. Mnogo hvaljeni hamaharski ždrebac, koga je od don Tamea dobio na kartama, bio je obièno ðubre. Bio se oznojio, podbio noge i kretao se lošim, krivudavim kasom. Rumata mu je stezao bokove kolenima, šibao rukavicom izmeðu ušiju, ali je ovaj samo premoreno odmahivao glavom, ne ubrzavajuæi korak. Duž puta se nalazilo žbunje, koje je u predveèerje lièilo na oblake smrznutog dima. Nepodnošljivo su zujali komarci. Na mutnom nebu treperele su retke, nejasne zvezde. U naletima je duvao slab vetar, topao i hladan istovremeno, kao i uvek ujesen u ovoj primorskoj zemlji sa zagušljivim, prašnjavim danima i ledenim veèerima.
<BR>&nbsp;&nbsp;&nbsp;&nbsp;&nbsp;Rumata se èvršæe zamotao u plašt i pustio uzengije. Nije imalo smisla da bilo kuda žuri. Do ponoæi je imao još jedan sat, a štucava šuma se veæ pojavila nad horizontom kao crn, izgubljen greben. Po strani su se pružala uzorana polja, pod zvezdama su svetlucale moèvare, koje su zaudarale na mrtvu rðu, tamneli su se brežuljci i istruleli plotovi iz doba osvajanja. Daleko sa leve strane pojavljivao se i gasio tmuran odsjaj: prema svemu, gorelo je nekakvo selo, jedno od bezbrojnih jednolikih Mrtvožora. Obešenjaka, Pljaèkaša, koja su nedavno, carskim ukazom promenila imena u Željena, Blagodarna i Anðeoska. Na stotine milja od obala Moreuza i do sajve Štucave šume - prostirala se ta zemlja, prekrivena oblacima komaraca, razdirana jarugama, puna moèvara, poražena groznicama, pomorima i smrdljivom kijavicom.
<BR>&nbsp;&nbsp;&nbsp;&nbsp;&nbsp;Kraj same krivine puta od žbuna odvojila se tamna figura. Ždrebac se trgao, podigavši glavu uvis. Rumata je prihvatio uzengije, naviknutim pokretom povukao na desnoj ruci èipku i stavio dlan na dršku maèa, zagledavši se ispred sebe. Èovek kraj puta je skinuo kapu.
<BR>&nbsp;&nbsp;&nbsp;&nbsp;&nbsp;"Dobro veèe, blagorodni done", tiho je rekao. "Izvinite, vas."
<BR>&nbsp;&nbsp;&nbsp;&nbsp;&nbsp;"U èemu je stvar?" upitao je Rumata, osluškujuæi. Neèujne zasede ne postoje. Razbojnike izdaje škripa tetiva, sivi jurišnici nezadrživo štucaju i podriguju od lošeg piva, baronske družine nezasito dahæu i zvekeæu gvožðem, a monasi - lovci na robove - buèno se èešu. Ovoga puta u žbunju je vladala tišina. Prema svemu, ovaj èovek nije bio njihov mamac. A on nije ni lièio na mamac - maleni, nabijeni graðanin u bednoj kabanici.
<BR>&nbsp;&nbsp;&nbsp;&nbsp;&nbsp;"Da li mi dozvoljavate da trèim kraj vas?" upitao je klanjajuæi se.
<BR>&nbsp;&nbsp;&nbsp;&nbsp;&nbsp;"Izvoli", rekao je Rumata, povukavši dizgine. "Možeš da se uhvatiš za stremen."
<BR>&nbsp;&nbsp;&nbsp;&nbsp;&nbsp;Graðanin je krenuo pored njega. Držao je kapu u ruci, i na njegovom temenu se svetlucala velika æela. Nadzornik, pomislio je Rumata. Obilazi barone i sakupljaèe soli, skuplja lan ili kudelju. Hrabar nadzornik, mora se priznati... A možda i nije nadzornik. Možda je knjigoèatac. Begunac. Izrod. Sada ih ima mnogo na noænim putevima, više nego nadzornika... A možda je i špijun.
<BR>&nbsp;&nbsp;&nbsp;&nbsp;&nbsp;"Ko si, i odakle si?" upitao je Rumata.
<BR>&nbsp;&nbsp;&nbsp;&nbsp;&nbsp;"Zovem se Kiun", tužno je rekao graðanin. "Idem iz Arkanara."
<BR>&nbsp;&nbsp;&nbsp;&nbsp;&nbsp;"Bežiš iz Arkanara", rekao je Rumata, sagavši se.
<BR>&nbsp;&nbsp;&nbsp;&nbsp;&nbsp;"Bežim", tužno se složio graðanin.
<BR>&nbsp;&nbsp;&nbsp;&nbsp;&nbsp;Èudak nekakav, pomislio je Rumata. Ili je možda ipak špijun? Trebalo bi proveriti... A zašto bi u stvari trebalo? Kome je to potrebno? Ko sam ja, da bih ga proveravao? Pa i ne želim uopšte da ga proveravam! Zašto mu jednostavno ne bih poverovao! Eto, ide graðanin, oèigledno knjigoèatac, beži spasavajuæi svoj život... Sam je, boji se, slab je, traži zaštitu... Naišao je na aristokratu. Aristrokrati se iz gluposti ili iz obesti u politiku ne razumeju, a maèevi su im dugi, i sive oni ne vole. Zašto graðanin Kiun ne bi iskoristio nekoristoljubivu zaštitu glupog i ponosnog aristokrate? I to bi bilo sve. Neæu ga ja proveravati. Nemam zašto. Porazgovaraæemo, prekratiti vreme, rastati se kao prijatelji...
<BR>&nbsp;&nbsp;&nbsp;&nbsp;&nbsp;"Kiun..." rekao je. "Poznavao sam jednoga Kiuna. Bio je prodavac hrane i alhemièar iz Metalne ulice. Jesi li ti njegov roðak?"
<BR>&nbsp;&nbsp;&nbsp;&nbsp;&nbsp;"Na žalost, jesam", rekao je Kiun, "istina daleki roðak ali za njih je to svejedno... Do dvanaestog kolena unazad."
<BR>&nbsp;&nbsp;&nbsp;&nbsp;&nbsp;"I gde sada bežiš, Kiune?"
<BR>&nbsp;&nbsp;&nbsp;&nbsp;&nbsp;"Bilo gde... Što dalje. Mnogi beže u Irukan. Pokušaæu i ja u Irukan."
<BR>&nbsp;&nbsp;&nbsp;&nbsp;&nbsp;"Tako, tako", rekao je Rumata. "I misliš da æe te blagorodni don prevesti preko granice?"
<BR>&nbsp;&nbsp;&nbsp;&nbsp;&nbsp;Kiun je oæutao.
<BR>&nbsp;&nbsp;&nbsp;&nbsp;&nbsp;"Ili možda misliš, da blagorodni don ne zna, ko je alhemièar Kiun iz Metalne ulice?"
<BR>&nbsp;&nbsp;&nbsp;&nbsp;&nbsp;Kiun je æutao. Ne govorim ono što bi trebalo da govorim, pomislio je Rumata. Digao se na sedlu i povikao, imitirajuæi glasnika na Kraljevskom trgu:
<BR>&nbsp;&nbsp;&nbsp;&nbsp;&nbsp;"Optužuje se i kriv je za užasne, neoprostive zloèine protiv boga, krune i mira!"
<BR>&nbsp;&nbsp;&nbsp;&nbsp;&nbsp;Kiun je æutao.
<BR>&nbsp;&nbsp;&nbsp;&nbsp;&nbsp;"A šta ako blagorodni don bezumno obožava dona Rebu? Ako je on svim srcem svojim odan sivima i sivoj ideji? Ili možda smatraš da je to nemoguæe?"
<BR>&nbsp;&nbsp;&nbsp;&nbsp;&nbsp;Kiun je æutao. Iz pomrèine sa desne strane puta pojavila se izlomljena senka vešala. Pod preèkom se belelo nago telo, obešeno za noge. Ehe, svejedno od svega toga, pomislio je Rumata. Zategao je uzde, dograbio Kiuna za rame i okrenuo ga licem prema sebi.
<BR>&nbsp;&nbsp;&nbsp;&nbsp;&nbsp;"Ako te blagorodni don ovoga istoga èasa obesi pored ove škitnice?" rekao je, zagledavši se u belo iice sa tamnim jamama oèiju. "Sam. Brzo i vešto. Na èvrstom arkanarskom konopcu. U ime ideala. Zašto æutiš, pismeni Kiune?"
<BR>&nbsp;&nbsp;&nbsp;&nbsp;&nbsp;Kiun je æutao. Zubi su mu cvokotali, i on se slabo grèio pod rukom Rumate, kao stegnuti gušter. Najednom je nešto sa pljeskom palo u jarak kraj puta, i tog istog èasa, kao zbog toga da bi zaglušio taj pljesak, on je oèajnièki povikao:
<BR>&nbsp;&nbsp;&nbsp;&nbsp;&nbsp;"No, obesi me! Obesi, izdajnièe."
<BR>&nbsp;&nbsp;&nbsp;&nbsp;&nbsp;Rumata je došao do daha i pustio je Kiuna.
<BR>&nbsp;&nbsp;&nbsp;&nbsp;&nbsp;"Našalio sam se", rekao je. "Ne boj se."
<BR>&nbsp;&nbsp;&nbsp;&nbsp;&nbsp;"Laž, laž..." jecajuæi, mrmljao je Kiun. "Svuda samo laž!..."
<BR>&nbsp;&nbsp;&nbsp;&nbsp;&nbsp;"Dobro, de, ne ljuti se", rekao je Rumata. "Bolje podigni ono što si tamo bacio - može da se navlaži..."
<BR>
<BR>&nbsp;&nbsp;&nbsp;&nbsp;&nbsp;Kiun je postojao malo, zanoseæi se i jecajuæi, bez ikakvog cilja se lupkajuæi dlanovima po kabanici i spustio se u jarak. Rumata je èekao, umorno se pogurivši u sedlu. Znaèi, tako i treba da bude, mislio je, znaèi da drugaèije jednostavno i ne može... Kiun se izvukao iz jarka, stavljajuæi u košulju svežanj.
<BR>&nbsp;&nbsp;&nbsp;&nbsp;&nbsp;"Knjige, razume se", rekao je Rumata.
<BR>&nbsp;&nbsp;&nbsp;&nbsp;&nbsp;Kiun je odmahnuo glavom.
<BR>&nbsp;&nbsp;&nbsp;&nbsp;&nbsp;"Ne", rekao je promuklo. "Samo jedna knjiga. Moja knjiga."
<BR>&nbsp;&nbsp;&nbsp;&nbsp;&nbsp;"O èemu to pišeš?"
<BR>&nbsp;&nbsp;&nbsp;&nbsp;&nbsp;"Bojim se da vas to neæe interesovati, blagorodni done."
<BR>&nbsp;&nbsp;&nbsp;&nbsp;&nbsp;Rumata je uzdahnuo.
<BR>&nbsp;&nbsp;&nbsp;&nbsp;&nbsp;"Uhvati se za stremen", rekao je. "Našalio sam se. Ne boj me se."
<BR>&nbsp;&nbsp;&nbsp;&nbsp;&nbsp;"Divan svet", progovorio je Kiun. "Veseo svet. Svi se šale. I svi se šale na isti naèin. Pa èak i blagorodni Rumata."
<BR>&nbsp;&nbsp;&nbsp;&nbsp;&nbsp;Rumata se zapanjio.
<BR>&nbsp;&nbsp;&nbsp;&nbsp;&nbsp;"Znaš kako se zovem!"
<BR>&nbsp;&nbsp;&nbsp;&nbsp;&nbsp;"Znam", rekao je Kiun. "Prepoznao sam vas po obruèu na èelu. Odista sam se obradovao, kada sam vas ugledao..."
<BR>&nbsp;&nbsp;&nbsp;&nbsp;&nbsp;No, razume se, eto na šta je on mislio, kada me je nazvao izdajnikom, pomislio je Rumata. I rekao je:
<BR>&nbsp;&nbsp;&nbsp;&nbsp;&nbsp;"Vidiš, a ja sam mislio da si špijun. Špijune uvek ubijam."
<BR>&nbsp;&nbsp;&nbsp;&nbsp;&nbsp;"Špijune..." ponovio je Kiun. "Da, razume se. U naše doba je tako lako i dobro biti špijun. Obièan cinkaroš u taverni 'Siva Radost'. Kako je to divno, kako to samo ljudi poštuju! U šest sati uveèe ulazim u pivnicu i sedam za svoj stoèiæ. Vlasnik hita ka meni, s mojom prvom kriglom piva. Mogu da pijem koliko hoæu, pivo plaæa don Reba - ili taènije, niko ga i ne plaæa. Sedim, pijuckam svoje pivo i slušam. Ponekad se pravim da beležim šta ko razgovara, i preplašeni ljudi hitaju ka meni nudeæi mi prijateljstvo, svoje novèanike. U njihovim oèima vidim samo ono što želim: pseæu odanost, strahopoštovanje i stiskam žene naoèigled njihovih muževa, ogromnih ljudeskara, a oni æe se samo uslužno kikotati. Kakvo predivno rasuðivanje, blagorodni done, zar ne? Èuo sam to od petnaestogodišnjeg deèaèiæa, studenta Patriotske škole..."
<BR>&nbsp;&nbsp;&nbsp;&nbsp;&nbsp;"I šta si mu rekao?" radoznalo ga je upitao Rumata.
<BR>&nbsp;&nbsp;&nbsp;&nbsp;&nbsp;"A šta sam pa mogao da mu kažem? On to ne bi shvatio. I isprièao sam mu, da ljudi Vage Toèka, kada uhvate cinkaroša, otvaraju ovome želudac nožem i sipaju biber u njega... A pijani vojnici trpaju cinkaroša u vreæu i bacaju ga u nužnik. I to je sušta istina, ali on u nju nije poverovao. Rekao mi je da to u školi nisu uèili. Tada sam izvukao papir i zabeležio ceo naš razgovor. To mi je bilo potrebno za moju knjigu, a on je jadnik, zakljuèio da je to potrebno zbog prijave, i umokrio se od straha..."
<BR>&nbsp;&nbsp;&nbsp;&nbsp;&nbsp;Pred njima, su kroz žbunje promakle svetlosti krème 'Skeleta Bako'. Kiun se spotakao i uæutao.
<BR>&nbsp;&nbsp;&nbsp;&nbsp;&nbsp;"Šta se desilo?" upitao je Rumata.
<BR>&nbsp;&nbsp;&nbsp;&nbsp;&nbsp;"Tamo je siva patrola", promrmljao je Kiun.
<BR>&nbsp;&nbsp;&nbsp;&nbsp;&nbsp;"No, pa šta?" rekao je Rumata. "Slušaj bolje još jedno rasuðivanje, dragi moj Kiune. Mi volimo i cenimo te jednostavne, grube momke, našu sivu, borbenu stoku. Oni su nam potrebni. Od sada obièan èovek mora da drži jezik za zubima, ako ne želi da ga okaèe na vešala!" zacerekao se, jer je to rekao odista odlièno - u najboljim tradicijama sivih kasarni.
<BR>&nbsp;&nbsp;&nbsp;&nbsp;&nbsp;Kiun se skupio i uvukao glavu u ramena.
<BR>&nbsp;&nbsp;&nbsp;&nbsp;&nbsp;"Jezik obiènog èoveka mora da zna gde mu je mesto. Bog je dao obiènom èoveku jezik ne da bi brbljao, veæ da bi lizao èizme svog gospodara, a takav gospodar je odreðen obiènom èoveku od vajkada..."
<BR>&nbsp;&nbsp;&nbsp;&nbsp;&nbsp;Kraj stuba za vezivanje konja ispred krème trupkali su osedlani konji sive patrole. Kroz otvoreni prozor èule su se promukle psovke. Èula se lupa domina. U vratima, prepreèavajuæi prolaz ogromnom stomaèinom, stajao je lièno Skelet Bako u iscepanoj kožnoj jakni, zasukanih rukava. U kosmatoj šapi je držao tesak - prema svemu, upravo je sekao pseto za èorbu, oznojio se i izašao da doðe malo do daha. Na stepenicama je sedeo, skupivši se, sivi jurišnik, stavivši borbenu sekiru meðu kolena. Drška sekire mu je iskrivila lice na stranu. Videlo se samo da mu je muka od piæa. Primetivši konjanika, progutao je pljuvaèku i promuklo zaurlao:
<BR>&nbsp;&nbsp;&nbsp;&nbsp;&nbsp;"S-toj! Kako se ono zva... Ti, blagorodni!..."
<BR>&nbsp;&nbsp;&nbsp;&nbsp;&nbsp;Rumata je, isturivši bradu, prošao pored njega ne udostojivši ga èak ni pogleda.
<BR>&nbsp;&nbsp;&nbsp;&nbsp;&nbsp;"...A ako jezik obiènog èoveka liže pogrešnu èizmu", glasno je govorio, "onda taj jezik treba udaljiti, jer je reèeno: 'Jezik tvoj - neprijatelj je moj'..."
<BR>&nbsp;&nbsp;&nbsp;&nbsp;&nbsp;Kiun se kretao iza konja širokim koracima. Rumata je ivicom oka video kako mu se od znoja presijava æela.
<BR>&nbsp;&nbsp;&nbsp;&nbsp;&nbsp;"Stoj, kada ti se kaže!" zaurlao je jurišnik.
<BR>&nbsp;&nbsp;&nbsp;&nbsp;&nbsp;Èulo se kako, lupkajuæi sekirom, trèi niz stepenike, spominjuæi istovremeno boga, ðavola i svu tu blagorodnu stoku istovremeno.
<BR>&nbsp;&nbsp;&nbsp;&nbsp;&nbsp;Jedno petorica, pomislio je Rumata, savijajuæi manžete. Pijani mesari. Gluposti.
<BR>&nbsp;&nbsp;&nbsp;&nbsp;&nbsp;Prošli su pored krème i skrenuli ka šumi.
<BR>&nbsp;&nbsp;&nbsp;&nbsp;&nbsp;"Mogao sam da idem i brže, ako je potrebno", rekao je Kiun neprirodno èvrstim glasom.
<BR>&nbsp;&nbsp;&nbsp;&nbsp;&nbsp;"Gluposti!" rekao je Rumata, zauzdavajuæi ždrebca. "Bilo bi dosadno proæi toliko milja i nijednom se ne potuæi. Zar nikada ne želiš da se potuèeš, Kiune? Stalno prièe, prièe..."
<BR>&nbsp;&nbsp;&nbsp;&nbsp;&nbsp;"Ne", rekao je Kiun. "Nikada nisam poželeo da se tuèem."
<BR>&nbsp;&nbsp;&nbsp;&nbsp;&nbsp;"U tome i jeste nesreæa", promrmljao je Rumata, okreæuæi ždrebca i lagano navlaèeæi rukavice.
<BR>&nbsp;&nbsp;&nbsp;&nbsp;&nbsp;Iza zaokreta su se pojavila dva konjanika i, ugledavši ga, najednom su se zaustavili.
<BR>&nbsp;&nbsp;&nbsp;&nbsp;&nbsp;"Ehej, ti, blagorodni done!" povikao je jedan. "Isprave pokaži!"
<BR>&nbsp;&nbsp;&nbsp;&nbsp;&nbsp;"Fukaro", progovorio je staklasto-zvonkim glasom Rumata. "Nepismeni ste, šta æe vam isprave?"
<BR>&nbsp;&nbsp;&nbsp;&nbsp;&nbsp;Gurnuo je ždrepca kolenom i kasom krenuo u susret jurišnicima. Plaše se, pomislio je. Prave se... No, barem par šamara! Ne... Ništa od svega neæe ispasti. Toliko želim da iskalim mržnju, koja se u meni nakupila za ovaj jedan dan, ali, èini se, ništa od svega toga neæe ispasti. Ostaæemo humani, sve æemo oprostiti i biæemo mirni, kao bogovi. Neka oni kolju i skrnave, mi æemo ostati mirni, kao bogovi. Bogovi nikuda ne moraju da žure, pred njima je veènost...
<BR>&nbsp;&nbsp;&nbsp;&nbsp;&nbsp;Sasvim im se približio. Jurišnici su nesigurno digli sekire i povukli se unazad.
<BR>&nbsp;&nbsp;&nbsp;&nbsp;&nbsp;"No?" rekao je Rumata.
<BR>&nbsp;&nbsp;&nbsp;&nbsp;&nbsp;"Šta znaèi to 'no'?" zbunjeno je rekao prvi jurišnik. "Pa to je, znaèi, blagorodni don Rumata?"
<BR>&nbsp;&nbsp;&nbsp;&nbsp;&nbsp;Drugi jurišnik je odmah okrenuo konja i u galopu odjurio. Prvi se povukao, spustivši sekiru.
<BR>&nbsp;&nbsp;&nbsp;&nbsp;&nbsp;"Molimo za oproštaj, blagorodni done", brzo je poèeo da govori. "Nismo vas prepoznali. U pitanju je mala greška. Stvar je državna, greške su uvek moguæe. Momci su malo popili, gore od želje..." Poèeo je da ga zaobilazi postrance. "I sami shvatate, vremena su teška... Lovimo pobegle uèene ljude. Ne želimo da se žalite, blagorodni done..."
<BR>&nbsp;&nbsp;&nbsp;&nbsp;&nbsp;Rumata mu je okrenuo leða.
<BR>&nbsp;&nbsp;&nbsp;&nbsp;&nbsp;"Blagorodnom donu želimo sreæan put!" sa olakšanjem u glasu povikao je za njim jurišnik.
<BR>&nbsp;&nbsp;&nbsp;&nbsp;&nbsp;Kada se on udaljio, Rumata je tiho pozvao:
<BR>&nbsp;&nbsp;&nbsp;&nbsp;&nbsp;"Kiune!"
<BR>&nbsp;&nbsp;&nbsp;&nbsp;&nbsp;Niko mu se nije odazvao.
<BR>&nbsp;&nbsp;&nbsp;&nbsp;&nbsp;"Ehej, Kiune!"
<BR>&nbsp;&nbsp;&nbsp;&nbsp;&nbsp;I ponovo se niko nije odazvao. Oslušnuvši malo, Rumata je kroz zujanje komaraca zaèuo šuštanje žbunja. Kiun se brzo probijao preko polja na zapad, tamo gde se, udaljena dvadeset milja nalazila irukanska granica. To je sve, pomislio je Rumata. Eto ti celog razgovora. Uvek jedno te isto. Provera, oprezna razmena dvosmislenih bajki... Èitave nedelje trošiš dušu na nevažne razgovore sa raznim ološem, a kada konaèno susretneš pravog èoveka, onda nemaš vremena da sa njim porazgovaraš kako treba; treba ga prikriti, spasti, poslati, na sigurno i bezbedno mesto, i on odlazi, tako i ne shvativši da li je imao posla sa prijateljem ili kapricioznim izrodom. Pa i sam ništa neæeš saznati o njemu. Šta on hoæe, šta može, zašto živi...
<BR>&nbsp;&nbsp;&nbsp;&nbsp;&nbsp;Setio se juèerašnjeg Arkanara. Èvrste kamene kuæe na glavnim ulicama, gostoprimljivi fenjer nad ulazom u tavernu, dobroæudni, siti trgovci pijuckaju pivo za èistim stolovima i diskutuju o tome da svet uopšte nije loš, da cene žitu padaju, da cene odeæi rastu, da se zavere otkrivaju na vreme, da vraèeve i sumnjive knjigoèatce nabijaju na kolac, da je kralj, po obièaju, velièanstven i svetao, a don Reba bezgranièno pametan i uvek na oprezi. "Izmisliæe kako da ne!.. Svet je okrugao!..." "Od pismenosti, od pismenosti sve dolazi braæo! Nije u novcu sreæa, seljak je navodno takoðe èovek, a što dalje - to više, uvredljivi stihovi, a onda i pobuna..." "Sve ih treba na kolac, braæo!.. A šta bih ja radio? Ja bih jednostavno pitao: pismen si? Na kolac! Stihove pišeš? Na kolac! Tablice znaš? Na kolac, suviše mnogo znaš!" Bina, srce, još tri krigle piva i porciju dimljene zeèetine. A po ulici poploèanoj kamenjem - grum, grum, grum - lupaju potkovanim èizmama nabijeni, rumenog lica momci u sivim košuljama, sa teškim sekirama o desnom ramenu. "Braæo! Evo ih, to su zaštitnici! Zar æe oni dozvoliti? Ni u kom sluèaju! A moj, moj... Na desnom krilu! Još koliko juèe sam ga makljao! Da, braæo, to vam više nije ono nemirno doba! Stabilnost prestola, sreæa, nepokolebljivi mir i praviènost! Ura, sive èete! Ura, don Reba! Neka je slava našem kralju! Eh, braæo, kako je divan sada život!"
<BR>&nbsp;&nbsp;&nbsp;&nbsp;&nbsp;A po tamnoj ravnici kraljevine Arkanarske, osvetljenoj vatrama požara i iskrama baklji, po putevima i stazama, izujedani komarcima, sa podbijenim do krvi nogama, pokriveni znojem i prašinom, izmuèeni, preplašeni, utuèeni oèajem, ali èvrsti kao èelik u svom ubeðenju, beže, idu, lutaju, zaobilazeæi mrtve straže stotine nesreænika, stavljenih van zakona samo zbog toga, što umeju i žele da leèe i uèe svoj iznuren boleštinama i ogrezao u neznanju narod; zbog toga što, kao bogovi, stvaraju od gline i kamena drugu prirodu za ukrašavanje života naroda koji ne zna šta je to lepota; zbog toga što prodiru u tajne prirode, nadajuæi se da æe uspeti da stave te tajne u službu svom neveštom, preplašenom starim vradžbinama narodu... Nezaštiæeni, dobri nepraktièni, koji su daleko prevazišli svoje doba...
<BR>&nbsp;&nbsp;&nbsp;&nbsp;&nbsp;Rumata je smakao rukavicu i zamahnuvši njom, tresnuo ždrepca medu uši:
<BR>&nbsp;&nbsp;&nbsp;&nbsp;&nbsp;"No, mrcino!" rekao je ruski.
<BR>&nbsp;&nbsp;&nbsp;&nbsp;&nbsp;Bila je ponoæ, kada je ušao u šumu.
<BR>
<BR>&nbsp;&nbsp;&nbsp;&nbsp;&nbsp;Sada niko ne može taèno da kaže odakle je došao taj èudnovati naziv - Štucava šuma. Postojalo je zvanièno predanje o tome, da su pre tri stotine godina gvozdene èete carskog maršala Toca koji je kasnije postao prvi arkanarski kralj, probijajuæi se kroz sajvu, proganjajuæi horde varvara bakarne boje kože koje su se povlaèile, ovde, na odmorištu kuvale od kore belog drveæa napitak, koji je izazivao nezadrživo štucanje. Prema predanju, maršal Toc je, obilazeæi jednog jutra logor, izgovorio, mršteæi svoj aristokratski nos: "Odista, to je nepodnošljivo! Cela šuma štuca i smrdi na piæe", Odatle je navodno i potekao èudnovati naziv.
<BR>&nbsp;&nbsp;&nbsp;&nbsp;&nbsp;Bilo kako bilo, to ni u kom sluèaju nije bila obièna šuma. U njoj je raslo ogromno drveæe sa tvrdim belim stablima, kakva se nisu oèuvala ni na jednom drugom mestu u Imperiji - ni u vojvodstvu Irukanskom; a još manje u trgovaèkoj republici Soan, koja je odavno posekla sve svoje šume i upotrebila ih za izgradnju brodova. Prièalo se da takvih šuma ima mnogo iza Crvenog Severnog grebena u zemlji varvara, ali zar se malo toga prièa o zemlji varvara...
<BR>&nbsp;&nbsp;&nbsp;&nbsp;&nbsp;Kroz šumu je prolazio put, koji je bio proseèen pre dva stoleæa. Taj put je vodio u rudnike srebra, i po naslednom pravu je pripadao baronima Pampa; potomcima jednog od saboraca maršala Toca. Nasledno pravo barona Pampa stajalo je arkanarske kraljeve dvanaest pudova èistog srebra godišnje, jer je svaki kralj, stupivši na presto, kretao sa armijom da osvoji zamak Bau, u kome su živeli baroni. Zidovi zamka su bili èvrsti, baroni hrabri, svaki pohod je kraljeve stajao trideset pudova srebra, a posle povratka potuèene armije arkanarski kraljevi su iznova potvrðivali nasledno pravo barona Pampa zajedno sa drugim privilegijama, kao na primer: da èaèkaju nos za kraljevskom trpezom, da love zapadno od Arkanara i obraæaju se prinèevima direktno po imenu, bez titula i zvanja.
<BR>&nbsp;&nbsp;&nbsp;&nbsp;&nbsp;Štucava šuma bila je puna najmraènijih tajni. Danju su se putem na jug kretale koèije sa obogaæenom rudaèom, a noæu je put bio pust, jer bi se retko našao hrabar èovek koji bi se usudio da krene njime pri svetlosti zvezda. Govorilo se da noæu sa Oca-drveta vièe ptica Siu, koju niko nikada nije video i koju je nemoguæe i videti, jer to nije obièna ptica. Govorilo se da ogromni, kosmati pauci skaèu sa grana na vratove konja i u jednom trenu presecaju konjima žile, daveæi se u krvi. Govorilo se da po šumi luta ogromna, drevna životinja Peh, prekrivena krljuštima, koja raða potomstvo jedared u dvanaest godina i vuèe za sobom dvanaest repova, koji se znoje otrovnim znojem. A neko je video kako je usred belog dana preko puta prelazio, mrmljajuæi svoje žalbe, goli vepar 'Y', koga je prokleo sveti Mika - svirepa životinja, kojoj gvožðe nije moglo ništa, ali koju je zato kao mogla da proburazi kost.
<BR>&nbsp;&nbsp;&nbsp;&nbsp;&nbsp;Tu je mogao da se susretne i odbegao rob sa žigom od smole meðu lopaticama - æutljiv i nepoštedan, kao dlakavi pauk-krvopija. I zgrbljeni èarobnjak, koji je sakupljao tajne peèurke za svoje èarobne napitke, pomoæu kojih èovek može da postane nevidljiv, može da se pretvara u razne životinje ili dobije drugu senku. Pokraj puta su se šetkale i noæne junaèine groznog Vage Toèka, i begunci iz srebrnih rudnika sa crnim dlanovima i belim, prozraènim licima. Vraèevi su se ovde skupljali na svoja noæna bdenja, a razulareni lovoèuvari barona Pampe pekli su na retkim poljanama ukradene bikove na ražnju.
<BR>&nbsp;&nbsp;&nbsp;&nbsp;&nbsp;Takoreæi u najgušæoj šumi, na jednu milju od puta, pod ogromnim drvetom, sasušenim od starosti, u zemlju je bila urasla naherena koliba od ogromnih brvana, opkoljena pocrnelom tarabom. Na tom mestu se ona nalazila od vajkada, vrata su joj uvek bila zatvorena, a kraj poluistrulelog doksata videli su se iskošeni idoli, istesani od jednog komada drveta. Ta izba je bila najopasnije mesto u Štucavoj šumi. Govorilo se da upravo ovamo dolazi jedared u dvanaest godina drevni Pah, da bi tu okotio potomka i da tu, zavukavši se ispod izbe, umire, tako da je ceo pod u izbi prekriven crnim otrovom, a kada otrov poteèe napolje - tada æe svemu doæi kraj. Govorilo se da u noæi nepogoda idoli sami poèinju da se izvlaèe iz zemlje, primièu se putu i daju znakove. I govorilo se još, da se ponekad u mrtvim prozorima pali neljudska svetlost, da se èuju razni zvuci i da se dim iz dimnjaka vije u stubu sve do samoga neba.
<BR>&nbsp;&nbsp;&nbsp;&nbsp;&nbsp;Ne tako davno je seoska budala što nikada ne pije, Irma Šipak iz sela Blagorastvorenije (a po narodski - Smrdljivci), iz gluposti svoje jedne veèeri navratio do izbe i zavirio kroz prozor. Kuæi se vratio sasvim poblesaveo, a došavši malo k sebi, isprièao je da je u izbi gorela jarka svetlost, i da je za obiènim stolom sedeo na klupi èovek i pio nešto iz baève, koju je držao jednom rukom. Lice èoveka bilo je opušteno gotovo do pojasa, i bilo je sve u nekakvim mrljama. Bio je to, oèigledno, sam sveti Mika još pre nego što je prišao veri, mnogoženac, pijanica i razvratnik. Èovek je mogao da ga posmatra, savladavši samo prethodno strah. Iz prozora je mirisalo na nešto sladunjavo-opojno, i po drvetima oko izbe kretale su se senke. Iz cele okoline dolazili su ljudi da slušaju prièu budaline. A stvar se završila time, što su stigli jurišnici i, zavivši mu laktove na lopatice, oterali ga u grad Arkanar. O kolibi ni sada ipak ne prestaju da prièaju, i ne nazivaju je drugaèije, do Pijani Brlog...
<BR>
<BR>&nbsp;&nbsp;&nbsp;&nbsp;&nbsp;Probivši se kroz žbunje gigantske paprati, Rumata je sišao sa konja pred doksatom Pijanog Brloga i obmotao povodac oko jednog idola. U izbi je gorela svetlost, vrata su bila otvorena i visila na jednoj šarki. U sobi je jako zaudaralo na alkohol, a na stolu, meðu oglodanim kostima i komadima kuvane repe, uzdizala se ogromna glinena krigla.
<BR>&nbsp;&nbsp;&nbsp;&nbsp;&nbsp;"Dobro veèe, oèe Kabani", rekao je Rumata, prekoraèivši prag.
<BR>&nbsp;&nbsp;&nbsp;&nbsp;&nbsp;"Pozdravljam vas", odazvao se otac Kabani promuklim, kao borbena truba glasom.
<BR>&nbsp;&nbsp;&nbsp;&nbsp;&nbsp;Rumata je, zveckajuæi mamuzama, prišao stolu, bacio na klupu rukavice i ponovo pogledao oca Kabanija. Otac Kabani je sedeo nepokretno, naslonivši opušteno lice na dlanove. Èupave, polusede veðe su mu visile na obrazima, kao vatrava nad provalijom. Iz nozdrva njegovog ogromnog nosa, sa svakim izdahom sa zviždukom je izletao vazduh; zasiæen alkoholom.
<BR>&nbsp;&nbsp;&nbsp;&nbsp;&nbsp;"Sam sam ga izmislio!" progovorio je najednom, sa naporom podigavši desnu obrvu, i bacivši na Rumatu pogled zamuèenog oka. "Sam! A zašto?.." Oslobodio je ispod obraza desnu ruku i poèeo da maše maljavim prstom. "A ipak, ja sa svim tim nemam nikakve veze!.. Ja sam ga izmislio... a ja sa svim tim nemam nikakve veze, a? Taèno - nikak-ve... I sve u svemu, mi ne izmišljamo, veæ radimo ðavo æe ga znati šta!"
<BR>&nbsp;&nbsp;&nbsp;&nbsp;&nbsp;Rumata je skinuo opasaè i prebacio preko glave kaiševe sa maèevima.
<BR>&nbsp;&nbsp;&nbsp;&nbsp;&nbsp;"No, no", rekao je.
<BR>&nbsp;&nbsp;&nbsp;&nbsp;&nbsp;"Sanduk!" dreknuo je otac Kabani i za duže vreme zaæutao praveæi èudnovate pokrete obrazima.
<BR>&nbsp;&nbsp;&nbsp;&nbsp;&nbsp;Rumata je, ne spuštajuæi pogleda sa njega, prebacio preko klupe noge u prekrivenim prašinom, visokim èizmama i seo, stavivši maèeve pokraj sebe.
<BR>&nbsp;&nbsp;&nbsp;&nbsp;&nbsp;"Sanduk..." ponovio je otac Kabani potištenim glasom. "To mi govorimo, kao da izmišljamo. U stvari, sve je veæ odavno izmišljeno. Neko je odavno-odavno sve izmislio, strpao sve u sanduk, provrteo na poklopcu rupu i otišao... Otišao da spava... A šta se tada desilo? Došao je otac Kabani, zatvorio oèi, zavukao ruku u rupu." Otac Kabani je pogledao svoju ruku. "Dograbio, izmislio! Ja sam, kaže, upravo ovo i izmislio!.. A ko ne veruje, taj je budala... Trpam ruku unutra - jedan! Šta? žica sa bodljama: Zašto? Staja od vukova da se zaštiti. Junaèina! Trpam ruku - dva! Šta? Pametna stvar - vodenica za meso. Zašto? Nežno, mleveno meso... Junaèina! Trpam ruku - tri! Šta? Voda koja gori... Kako i zašto? Da se vlažna drva zapale... A?!"
<BR>&nbsp;&nbsp;&nbsp;&nbsp;&nbsp;Otac Kabani je uæutao i poèeo da se naginje napred, kao da ga je neko savijao, stegavši ga za vrat. Rumata je uzeo kriglu, zavirio u nju, posle izlio nekoliko kapi na spoljnu stranu dlana. Kaplje su bile plavkaste i mirisale na alkohol. Rumata je èipkastom maramicom pažljivo obrisao ruku. Na maramici su ostale masne mrlje. Neoèešljana glava oca Kabanija dodirnula je sto i istog èasa se trgla.
<BR>&nbsp;&nbsp;&nbsp;&nbsp;&nbsp;"Ko je stavio sve to u sanduk - on je znao za šta je sve to izmišljeno... Bodlje protiv vukova? To sam ja, budala, od vukova... Rudnike, rudnike ograðivati tim žicama... Da ne beže iz rudnika državni zloèinci. A ja ne želim! I ja sam državni zloèinac! A da li su me pitali? Pitali su me! Bodljikava žica, kažu? Bodljikava žica. Protiv vukova, kažeš? Protiv vukova... Odlièno, kažu junaèina! Oplešæemo rudnike... Lièno ih je don Reba i opojasao. I vodenicu moju za meso je uzeo. Junaèina, kaže! Imaš glavu, kaže!.. I sada, znaèi, u Veseloj Kuli nežno mleveno meso pravi... Jako, kažu, pomaže..."
<BR>&nbsp;&nbsp;&nbsp;&nbsp;&nbsp;Znam, mislio je Rumata. Sve znam. I kako si ti vikao kod don Rebe u kabinetu, kako si mu puzao pred nogama, molio: "Daj, ne treba!" Bilo je prekasno. Poèela je da se vrti tvoja vodenica za meso...
<BR>&nbsp;&nbsp;&nbsp;&nbsp;&nbsp;Otac Kabani je dograbio kriglu i prineo je maljavim ustima. Gutajuæi otrovnu smesu; urlao je kao vepar 'Y', posle je bacio kriglu na sto i poèeo da žvaæe komad rotkve. Po obrazima su mu tekle suze.
<BR>&nbsp;&nbsp;&nbsp;&nbsp;&nbsp;"Voda koja gori!" rekao je konaèno, stegnutim glasom. "Za paljenje vatri i izvoðenja veselih šala. A kakva je to voda koja gori, ako ona može da se pije? Ako se u pivo sipa - pivo je onda odista dobro! Ne dam! Sam æu to popiti... I pijem. Danju pijem. Noæu. Sav sam otekao. Padam stalno. Danas sam, don Rumata, da mi ne veruješ ogledalu prišao - preplašio sam se... Gledam - pomogao mi gospod! - gde je to otac Kabani?! Morska zver oktopod - sav sam u raznobojnim flekama. Èas sam crven. Èas opet modar. Izmislio sam, kako se to kaže, vodu za razne èarolije..."
<BR>&nbsp;&nbsp;&nbsp;&nbsp;&nbsp;Otac Kabani je pljunuo na sto i poèeo da trlja nogom pod ispod klupe, brišuæi ga, a onda je najednom upitao:
<BR>&nbsp;&nbsp;&nbsp;&nbsp;&nbsp;"Koji je danas dan?"
<BR>&nbsp;&nbsp;&nbsp;&nbsp;&nbsp;"Dan uoèi Kate Pravednog", rekao je Rumata.
<BR>&nbsp;&nbsp;&nbsp;&nbsp;&nbsp;"A zašto nema sunca?"
<BR>&nbsp;&nbsp;&nbsp;&nbsp;&nbsp;"Zato što je noæ."
<BR>&nbsp;&nbsp;&nbsp;&nbsp;&nbsp;"Ponovo noæ..."# tužno je rekao otac Kabani i sruèio se licem u ogriske.
<BR>&nbsp;&nbsp;&nbsp;&nbsp;&nbsp;Jedno vreme ga je Rumata, zvižduèuæi kroz zube, posmatrao. Posle se izvukao iza stola i otišao u ostavu. U ostavi se meðu gomilama repe i brdom opiljaka presijavao staklenim cevima nezgrapan agregat oca Kabanija za proizvodnju alkohola - zaèuðujuæe delo uroðenog inženjera, instinktivnog hemièara i majstora-staklara. Rumata je dva puta obišao paklenu mašinu, posle je u pomrèini napipao gvozdenu šipku i nekoliko puta nasumice udario, nikuda specijalno ne nišaneæi. U ostavi je poèelo da odzvanja, klokoæe. Odvratan zadah prokisle komine udario mu je u nos.
<BR>&nbsp;&nbsp;&nbsp;&nbsp;&nbsp;Dok mu je staklo krckalo pod potpeticama, Rumata se zavukao u udaljeni ugao i ukljuèio elektriènu lampicu. Tamo se pod gomilom raznoraznog ðubreta, u jakom silikatnom sefu nalazio mali poljski sintezator 'Midas'. Rumata je razbacao ðubre, okrenuo na toèku kombinaciju cifara i podigao poklopac sefa. Èak je i obasjan belom elektriènom svetlošæu sintezator izgledao èudnovato meðu razbacanim ðubretom. Rumata je ubacio u otvor nekoliko lopata opiljaka, i sintezator je tiho poèeo da pevuši, automatski ukljuèivši indikator svetlosti. Rumata je vrhom svoje visoke èizme primakao izlaznom otvoru zarðalu kofu. I tog istog èasa - zvek, zvek, zvek! - na ulubljeno metalno dno poèeli su da padaju zlatni kružiæi sa aristokratskim profilom Pica Šestog, kralja Arkanarskog.
<BR>
<BR>&nbsp;&nbsp;&nbsp;&nbsp;&nbsp;Rumata je preneo oca Kabanija na škriputave palaèe, smakao mu cipele, okrenuo ga na desni bok i prekrio kožom neke odavno izumrle životinje. Pri tome se otac Kabani za tren probudio. On nije mogao da se pokreæe, a isto tako ni da razmišlja. Ogranièio se na to, što je otpevao nekoliko stihova iz zabranjene svetovne romanse 'Ja sam kao cvetiæ crveni na dlanu tvom malenom', posle èega je odmah poèeo gromko da hrèe. Rumata je rasklonio sve sa stola, pomeo pod i obrisao staklo jednog prozora, koje je bilo pocrnelo od prljavštine i hemijskih eksperimenata, što je otac Kabani izvodio na ragastovu. Iza ruinirane peæi našao je bure sa alkoholom i sadržinu izlio u pacovsku rupu. Posle je napojio hamaharskog ždrepca, sipao mu ovsa iz mreže ispod sedla, umio se i seo da èeka, posmatrajuæi plamièak žiška. Veæ punih šest godina je živeo tim èudnovatim, dvostrukim životom i, èinilo se da se veæ sasvim navikao na njega; ali mu je povremeno, kao na primer sada, najednom padalo na pamet da u stvari nema nikakvog organizovanog zverstva i sivila koje nadire, veæ da se odigrava èudnovata pozorišna predstava sa njim, Rumatom, u glavnoj ulozi. Da æe eto sada, posle posebno uspešne replike, odjeknuti aplauzi i da æe poštovaoci iz Instituta eksperimentalne istorije ushiæeno povikati iz loža: "Odlièno, Antone! Odlièno! Junaèina, si, Toška!" Èak se i osvrnuo, ali nije bilo prepunjene sale, postojali su samo pocrneli, mahovinom prekriveni zidovi od golih brvana, prekrivenih slojevima èaði.
<BR>&nbsp;&nbsp;&nbsp;&nbsp;&nbsp;U dvorištu je tiho zarzao i poèeo da lupka kopitama hamaharski ždrebac. Zaèulo se nisko, ujednaèeno brundanje, do suza poznato i potpuno neverovatno ovde. Rumata je osluškivao, otvorivši usta. Brundanje se smirilo, jezièak plamena nad žiškom je poèeo da se njiše i zasjao je još jaèe. Rumata je poèeo da ustaje i tog istog èasa iz ponoæne tmine u sobu je ušao don Kondor, generalni sudija i èuvar velikih državnih peèata trgovaèke republike Soan, potpredsednik Konferencije dvanaest negocijanata i kavaljer carskog Ordena Desnice Milosrdne.
<BR>&nbsp;&nbsp;&nbsp;&nbsp;&nbsp;Rumata je skoèio, umalo ne preturivši klupu. Bio je spreman da se baci, da ga poljubi u oba obraza, ali noge su mu se, pridržavajuèi se etikecije same od sebe podvile u kolenima, mamuze su sveèano zveknule, desna ruka mu je opisala široki polukrug od srca u stranu, a glava se povila tako, da je brada nestala u penasto-èipkastim okovratnicima. Don Kondor je smakao somotsku beretku sa obiènim, putnim perom, brzo je njom, kao da tera komarce mahnuo u stranu Rumate, a posle je, bacivši je na sto, obema rukama raskopèao kraj vrata kopèe svoje kabanice. Kabanica je još lagano padala za njegovim leðima, a on je veæ sedeo na klupi, raširivši noge, oslonivši levu ruku na kuk, a desnom se oslanjajuæi na dršku pozlaæenog maèa, zabijenog u trule daske poda. Bio je mali, mršav, sa ogromnim, malo iskolaèenim oèima na uzanom, bledom licu. Njegova crna kosa je bila obuhvaæena istim kao i u Rumate, masivnim zlatnim obruèem sa ogromnim zelenim kamenom nad prekonosnicom.
<BR>&nbsp;&nbsp;&nbsp;&nbsp;&nbsp;"Jeste li sami, don Rumata?" odseèno je upitao.
<BR>&nbsp;&nbsp;&nbsp;&nbsp;&nbsp;"Jesam, blagorodni done", tužno je odgovorio Rumata.
<BR>&nbsp;&nbsp;&nbsp;&nbsp;&nbsp;Otac Kabani je najednom glasno i potpuno trezno rekao:
<BR>&nbsp;&nbsp;&nbsp;&nbsp;&nbsp;"Blagorodni don Reba!.. Vi ste obièna hulja i ništa više."
<BR>&nbsp;&nbsp;&nbsp;&nbsp;&nbsp;Don Kondor se nije ni pokrenuo.
<BR>&nbsp;&nbsp;&nbsp;&nbsp;&nbsp;"Doleteo sam", rekao je.
<BR>&nbsp;&nbsp;&nbsp;&nbsp;&nbsp;"Nadajmo se", rekao je Rumata, "da vas nisu videli."
<BR>&nbsp;&nbsp;&nbsp;&nbsp;&nbsp;"Legenda više ili manje", ljutito je rekao don Kondor. "Nemam vremena za jahanje. Šta se desilo sa Budahom? Gde je nestao? Pa sedite, don Rumata, molim vas! Boli me vrat."
<BR>&nbsp;&nbsp;&nbsp;&nbsp;&nbsp;Rumata se poslušno spustio na klupu.
<BR>&nbsp;&nbsp;&nbsp;&nbsp;&nbsp;"Budah je nestao", rekao je. "Èekao sam ga u Prašumi Teških Maèeva. Ali, došao je samo jednooki odrpanac, izgovorio lozinku i predao mi vreæu sa knjigama. Èekao sam ga još dva dana, a posle sam se povezao sa donom Hugom, i don Hugo me je obavestio da je ispratio Budaha do same granice i da Budaha prati neki blagorodni don, kome se može verovati jer je ovaj prokockao sve na kartama i prodao se don Hugu i telom i dušom. A to znaèi, da je Budah nestao negde ovde, u Arkanaru. To je sve što sam uspeo da saznam."
<BR>&nbsp;&nbsp;&nbsp;&nbsp;&nbsp;"Nije baš mnogo", rekao je don Kondor.
<BR>&nbsp;&nbsp;&nbsp;&nbsp;&nbsp;"Stvar nije u Budahu", pobunio se Rumata. "Ako je on živ, pronaæi æu ga i izvuæi. To umem. Ali, nisam o tome hteo da govorim sa vama. Želeo bih još jednom da skrenem vašu pažnju na to, da situacija u Arkanaru prevazilazi granice bazne teorije..." Lice don Kondora je postalo kiselkasto. "Ne, saslušajte me pažljivo", èvrstim glasom je rekao Rumata. "Oseæam da se radio-vezom sa vama nikada neæu objasniti. A u Arkanaru se sve izmešalo! Pojavio se nekakav novi faktor, koji sistematski deluje. I ispada, kao da don Reba potpuno svesno napujdava na nauènike svo sivilo u kraljevini. Sve, što se i najmanje uzdiže iznad proseènosti sivila, u opasnosti je. Slušajte, don Kondore, to nisu emocije, to su èinjenice! Ako si pametan, obrazovan, ako sumnjaš, govoriš neuobièajene stvari - ako jednostavno barem ne piješ vino! - u opasnosti si. Bilo koji trgovèiæ ima prava da te, ako to samo hoæe, ubije. Stotine i hiljade ljudi stavljene su van zakona. Njih love jurišnici i vešaju duž puteva. Gole; za noge... Juèe su u mojoj ulici èizmama ubili starca, saznavši da je pismen. Gazili su ga, prièaju, dva sata, tupoglavci, sa gotovo životinjskim njuškama..." Rumata se uzdržao i završio je mirno: "Jednom reèju, u Arkanaru takoreæi da više nema ni jednog jedinog pismenog èoveka. Kao i u Oblasti Svetog Ordena posle Barkanskog pokolja."
<BR>&nbsp;&nbsp;&nbsp;&nbsp;&nbsp;Don Kondor ga je pažljivo posmatrao, stegavši usne.
<BR>&nbsp;&nbsp;&nbsp;&nbsp;&nbsp;"Ne dopadaš mi se, Antone", rekao je ruski.
<BR>&nbsp;&nbsp;&nbsp;&nbsp;&nbsp;"Meni se takoðe mnogo što-šta ne dopada, Aleksandre Vasiljevièu", rekao je Rumata. "Ne dopada mi se što smo vezali sami sebi i ruke i noge samom postavkom problema. Ne dopada mi se što se taj problem naziva Problem Beskrvnog Delovanja. Zato što u mojim uslovima ta nauèno zasnovana neaktivnost... Znam šta æete mi sve reæi protiv toga! I ja znam teoriju. Ali, ovde nema nikakvih teorija, ovde je tipièno fašistièka praksa, ovde zveri svakog trena ubijaju ljude! Ovde je sve potpuno beskorisno. Znanja nema dovoljno, a zlato gubi vrednost, jer kasni."
<BR>&nbsp;&nbsp;&nbsp;&nbsp;&nbsp;"Antone", rekao je don Kondor. "Ne padaj u vatru. Verujem, da je situacija u Arkanaru odista izuzetna, ali sam isto tako ubeðen, da nemaš ni jedan jedini konstruktivan predlog."
<BR>&nbsp;&nbsp;&nbsp;&nbsp;&nbsp;"Da", složio se Rumata, "konstruktivnih predloga odista nemam. Ali mi je jako teško da se uzdržavam."
<BR>&nbsp;&nbsp;&nbsp;&nbsp;&nbsp;"Antone", rekao je don Kondor. "Na ovoj planeti nas ima dve stotine i pedeset. Svi se uzdržavaju, i svima je to jako teško. Najiskusniji žive ovde veæ pune dvadeset i dve godine. Oni su ovamo doleteli kao obièni posmatraèi. Njima je bilo zabranjeno da bilo šta uopšte preduzimaju. Zamisli to za tren: za-bra-nje-no u potpunosti. Oni ne bi imali prava èak ni da spasu Budaha. Èak ako bi Budaha gazili nogama pred njihovim oèima."
<BR>&nbsp;&nbsp;&nbsp;&nbsp;&nbsp;"Ne treba govoriti sa mnom kao sa detetom", rekao je Rumata.
<BR>&nbsp;&nbsp;&nbsp;&nbsp;&nbsp;"Nestrpljivi ste kao dete", rekao je don Kondor. "A potrebno je da budete jako strpljivi."
<BR>&nbsp;&nbsp;&nbsp;&nbsp;&nbsp;Rumata se tužno osmehnuo.
<BR>&nbsp;&nbsp;&nbsp;&nbsp;&nbsp;"A dok budemo èekali", rekao je, "odmeravali i oklevali, zveri æe svakog trenutka uništavati ljude."
<BR>&nbsp;&nbsp;&nbsp;&nbsp;&nbsp;"Antone", rekao je don Kondor, "u vasioni ima hiljade planeta, na koje još nismo stigli i na kojima istorija teèe svojim tokom."
<BR>&nbsp;&nbsp;&nbsp;&nbsp;&nbsp;"Ali mi smo ipak ovamo stigli."
<BR>&nbsp;&nbsp;&nbsp;&nbsp;&nbsp;"Da, stigli smo. Ali zato, da bismo pomogli ovom èoveèanstvu, a ne zbog toga da bismo utolili svoj pravièni gnjev. Ako si slab - idi. Vrati se kuæi. Na kraju krajeva, ti odista nisi dete i znao si na šta ovde dolaziš."
<BR>&nbsp;&nbsp;&nbsp;&nbsp;&nbsp;Rumata je æutao. Don Kondor, nekako opušten i najednom ostareo, vukuæi maè za dršku, kao štap, prošetao se pored stola, tužno klimajuæi nosem.
<BR>&nbsp;&nbsp;&nbsp;&nbsp;&nbsp;"Shvatam sve", rekao je. "I sam sam sve to preživeo. Bilo je doba - to oseæanje nemoæi i sopstvene podlosti mi se èinilo najstrašnijim. Neki, slabiji, ludeli su od toga, njih su poslali na Zemlju i sada ih leèe. Petnaest godina mi je bilo potrebno, dragi moj, da bih shvatio šta je to najstrašnije. Strašno je izgubiti ljudski lik, Antone. Uprljati dušu, pobesneti. Mi smo ovde bogovi, Antone, i moramo biti pametniji od bogova iz legendi, koje ovdašnji narod stvara nekako po svom liku i podoblju. A kreæemo se po ivici moèvare. Ako pogrešimo - i padnemo u blato, èitavog života se neæemo oprati. Goran Irukanski je u 'Istoriji Dolaska' napisao: 'Kada je bog, spustivši se sa neba, došao narodu iz Pitanskih moèvara, noge su mu bile blatnjave'."
<BR>&nbsp;&nbsp;&nbsp;&nbsp;&nbsp;"A za to su Gorana i spalili", mraèno je rekao Rumata.
<BR>&nbsp;&nbsp;&nbsp;&nbsp;&nbsp;"Da, spalili su ga. A to je reèeno o nama. Ja sam ovde petnaest godina. Ja sam, golupèiæu moj, prestao èak i da sanjam Zemlju. Nekako sam, preturajuæi nekakve papire, pronašao fotografiju jedne žene i dugo nisam mogao da se setim ko je ona. Ponekad sa strahom postajem svestan toga da veæ odavno nisam saradnik Instituta, da sam eksponat muzeja tog Instituta, generalni sudija trgovaèke feudalne republike, i da u muzeju postoji sala, u koju me treba smestiti. Eto to je ono najstrašnije - udubiti se u ulogu. U svakom od nas se blagorodni nitkov bori sa komunarom. I sve unaokolo pomaže nitkovu, a komunar je sam samcat - Zemlja je udaljena hiljadu godina i hiljadu parseka." Don Kondor je zaæutao, gladeæi kolena. "Tako je to, Antone", rekao je glasom, koji je postojao sve odluèniji. "Da ostanemo komunari."
<BR>&nbsp;&nbsp;&nbsp;&nbsp;&nbsp;On to ne shvata. A kako bi i mogao da shvati? On je imao sreæe, on ne zna šta je to sivi teror, šta je to don Reba. Sve, èemu je on bio svedok za petnaest godina rada na ovoj planeti, na ovaj ili onaj naèin uklapa se u okvire bazne teorije. I kada mu govorim o fašizmu, o sivim jurišnicima, o naciji malograðanštine, on to prihvata kao emocije. "Ne šalite se sa terminologijom, Antone! Terminološka zbrka može da ima opasne posledice." On nikako ne može da shvati, da je normalni nivo srednjovekovnog zverstva - sreæan juèerašnji dan Arkanara. Don Reba je za njega - nešto nalik na vojvodu Rišeljea, pametan i dalekovidi politièar, koji brani apsolutizam od feudalizma. Jedino ja na celoj planeti vidim strašnu senku, koja se nadnosi nad zemljom, ali upravo ja i ne mogu da shvatim èija je to senka i zašto... I kako da ga ubedim, kada æe me on, po oèima mu se to vidi, poslati na Zemlju da se leèim.
<BR>&nbsp;&nbsp;&nbsp;&nbsp;&nbsp;"Kako živi poštovanja dostojni Sinda?" upitao je. Don Kondor je prestao da ga burgija pogledom i progunðao je: "Dobro, zahvaljujem vam se." Posle toga je rekao:
<BR>&nbsp;&nbsp;&nbsp;&nbsp;&nbsp;"Potrebno je, na kraju, da shvatiš da ni ti, ni ja, i niko od nas neæe videti opipljive plodove svoga rada. Mi nismo fizièari, mi smo istorièari. Naša jedinica vremena nije sekunda, veæ stoleæe, a dela naša - to èak nije ni setva, mi tek pripremamo teren za setvu. A dolaze eto ponekad sa Zemlje... entuzijasti, ðavo ih odneo... Sprinteri kratkoga daha..."
<BR>&nbsp;&nbsp;&nbsp;&nbsp;&nbsp;Rumata se sarkastièno osmehnuo i bez neke posebne potrebe poèeo da navlaèi èizme. Sprinteri. Da, sprinteri su odista postojali.
<BR>&nbsp;&nbsp;&nbsp;&nbsp;&nbsp;Pre deset godina je Stefan Orlovski, on je istovremeno i don Kapada, komandir èete samostrelaca njegovog imperatorskog velièanstva, za vreme javnog pogubljenja osamnaest estorskih veštica naredio svojim vojnicima da otvore paljbu po dželatima, ubio je carskog sudiju i dva sudska pristava i dvorska straža ga je digla na koplja. Grèeæi se u samrtnim mukama, vikao je: "Pa vi ste ljudi! Udrite ih, udrite", ali ga je malo ko èuo zbog urlanja mase: "Vatre! Još vatre!..."
<BR>&nbsp;&nbsp;&nbsp;&nbsp;&nbsp;Otprilike u to isto doba, na drugoj hemisferi je Karl Rozenblum, jedan od najistaknutijih znalaca seljaèkih ratova u Nemaèkoj i Francuskoj, a on je istovremeno bio i trgovac vunom Pani-Pa, digao ustanak murijskih seljaka, na juriš je zauzeo dva grada i bio ubijen strelom u potiljak, pokušavajuæi da onemoguæi pljaèke. On je bio još živ, kada su po njega doleteli helikopterom, ali nije mogao da govori i samo je gledao oko sebe, sa izrazom krivca i ništa ne shvatajuæi, svojim ogromnim plavim oèima, iz kojih su neprekidno tekle suze...
<BR>&nbsp;&nbsp;&nbsp;&nbsp;&nbsp;A kratko vreme pre dolaska Rumate je odlièno zamaskiran prijatelj-konfident kajsanskog tiranina (Džeremi Tariat, struènjak za istoriju zemljišnih reformi), najednom iz èista mira izvršio dvorski prevrat, uzurpirao vlast, tokom puna dva meseca pokušavao da nametne Zlatni Vek, uporno ne odgovarajuæi na besna pitanja suseda i Zemlje, stekavši na taj naèin slavu ludaka, sreæno izbegao osam atentata, a na kraju ga je uhvatila hitna služba saradnika Instituta i podmornicom prebacila na ostrvsku bazu kraj samog Južnog pola...
<BR>&nbsp;&nbsp;&nbsp;&nbsp;&nbsp;"Pomisli samo!" progunðao je Rumata. "Zemlja još uobražava, da se najsloženijim problemima bavi nulta fizika..."
<BR>&nbsp;&nbsp;&nbsp;&nbsp;&nbsp;Don Kondor je digao glavu.
<BR>&nbsp;&nbsp;&nbsp;&nbsp;&nbsp;"Oh, konaèno!" rekao je poluglasno.
<BR>&nbsp;&nbsp;&nbsp;&nbsp;&nbsp;Poèela su da topæu kopita, besno i prodorno je zanjištao humaharski ždrebac, zaèula se energièna psovka sa jakim irukanskim akcentom. U vratima se pojavio don Hugo, stariji krevetnik njegove svetlosti vojvoðe Irukanskog, debeo, rumen, sa kicoški ufitiljenim uvis brkovima, osmejkom do ušiju, malim, veselim oèicama pod kovrdžama kestenjaste perike. I ponovo je Rumata naèinio pokret da pojuri, i zagrli ga, jer je to bio Paška; ali se don Hugo najednom uprepodobio, na njegovoj zadrigloj fizionomiji pojavio se sladunjav osmejak, lako se povio u pojasu, prineo kapu grudima i istegao usne napred. Rumata je bacio kratak pogled na Aleksandra Vasiljevièa. Ali, Aleksandra Vasiljevièa nije bilo. Na klupi je sedeo Generalni sudija i Èuvar velikih peèata - raširivši noge, oslonivši levu ruku o bok, a desnom se držeæi za dršku svog pozlaæenog maèa.
<BR>&nbsp;&nbsp;&nbsp;&nbsp;&nbsp;"Jako ste zakasnili, don Hugo", rekao je neprijatnim glasom.
<BR>&nbsp;&nbsp;&nbsp;&nbsp;&nbsp;"Izvinjavam se hiljadu puta!" povikao je don Hugo elegantno se približavajuæi stolu. "Kunem se rahitisom moga vojvode, odista potpuno nepredviðene okolnosti! Èetiri puta me je zaustavljala patrola njegovog velièanstva kralja arkanarskog, i dva puta sam morao da se tuèem sa nekim probisvetima." Kicoški je digao levu ruku, obavijenu okrvavljenom krpom. "Uzgred budi reèeno, blagorodni donovi, èiji se to helikopter nalazi iza kolibe?"
<BR>&nbsp;&nbsp;&nbsp;&nbsp;&nbsp;"To je moj helikopter", svadljivo je rekao don Kondor. "Nemam vremena za tuèe na putevima."
<BR>&nbsp;&nbsp;&nbsp;&nbsp;&nbsp;Don Hugo se prijatno osmehnuo i, uzjahavši klupu kao konja, rekao:
<BR>&nbsp;&nbsp;&nbsp;&nbsp;&nbsp;"I tako, blagorodni donovi, prinuðeni smo da konstatujemo da je visokouèeni doktor Budah na tajanstveni naèin nestao negde izmeðu irukanske granice i Prašume Teških Maèeva..."
<BR>&nbsp;&nbsp;&nbsp;&nbsp;&nbsp;Otac Kabani je najednom poèeo da se meškolji na svom ležaju.
<BR>&nbsp;&nbsp;&nbsp;&nbsp;&nbsp;"Don Reba", rekao je prozuklim basom, ne budeæi se.
<BR>&nbsp;&nbsp;&nbsp;&nbsp;&nbsp;"Ostavite Budaha meni", oèajnièki je rekao Rumata, "i ipak pokušajte da me shvatite..."
</P></TD></TR></TABLE>
<P class="next">
<A HREF=p3.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
