<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>10.
<P>&nbsp;&nbsp;&nbsp;&nbsp;&nbsp;U 'Pijanom Brlogu' bilo je relativno èisto, pod je bio pažljivo pometen, sto do žutila izriban, u uglovima su, da bi lepše mirisalo, ležali svežnjevi šumskih trava i paprati. Otac Kaba je samosvesno sedeo u uglu na klupi, trezan i miran, složivši oribane ruke na kolenima. Èekajuæi da Budah zaspi, razgovarali su o nevažnim stvarima. Budah, koji je sedeo za stolom pored Rumate, blagonaklono je slušao lakomisleno brbljanje blagorodnih donova i povremeno se trzao, padajuæi u dremež. Njegovi upali obrazi goreli su od konjske doze tetraluminala, koji su mu neprimetno ubacili u piæe. Starac je bio jako uzbuðen i teško je padao u san. Nestrpljivi don Hugo savijao je i ispravljao pod stolom kamilju potkovicu, saèuvavši pri tome na licu izraz veselosti. Rumata je mrvio hleb i sa zamorom na licu posmatrao kako don Kondor lagano poèinje da besni. Èuvar velikih peèata bio je nervozan, pošto je kasnio na vanredno noæno zasedanje Konferencije dvanaest negocijanata, koja je bila posveæena prevratu u Arkanaru, a toj konferenciji je on trebalo da predsedava.
<BR>&nbsp;&nbsp;&nbsp;&nbsp;&nbsp;"Blagorodni moji prijatelji!" zvuèno je rekao konaèno doktor Budah, ustao i sruèio se na Rumatu.
<BR>&nbsp;&nbsp;&nbsp;&nbsp;&nbsp;Rumata ga je pažljivo zagrlio.
<BR>&nbsp;&nbsp;&nbsp;&nbsp;&nbsp;"Je li gotov?" upitao je don Kondor.
<BR>&nbsp;&nbsp;&nbsp;&nbsp;&nbsp;"Do jutra se neæe probuditi", rekao je Rumata, digao Budaha i odneo ga na ležaj oca Kabanija.
<BR>&nbsp;&nbsp;&nbsp;&nbsp;&nbsp;Otac Kabani je sa zavišæu govorio:
<BR>&nbsp;&nbsp;&nbsp;&nbsp;&nbsp;"Doktor, znaèi, sme da pije, a otac Kabani, ispada da ne sme, šteti mu. Nije to na svom mestu."
<BR>&nbsp;&nbsp;&nbsp;&nbsp;&nbsp;"Imam èetvrt èasa", rekao je don Kondor na ruskom.
<BR>&nbsp;&nbsp;&nbsp;&nbsp;&nbsp;"Dosta mi je i pet minuta", odgovorio je Rumata, jedva se uzdržavajuæi da ne plane. "Ionako sam vam mnogo govorio o svemu tome ranije, tako da je sada dovoljna i jedna jedina minuta. U potpunoj saglasnosti sa baznom teorijom feudalizma", besno je pogledao pravo u oèi don Kondoru, "to je najobièniji ustanak graðana protiv barona", preneo je pogled na don Huga, "koji se pretvorio u provokacionu intrigu Svetog Ordena i doveo do pretvaranja Arkanara u bazu feudalno-fašistièke agresije. Mi ovde lupamo glave, uzaludno pokušavajuæi da ubacimo složenu, protivureènu, zagonetnu figuru orla našeg, don Rebe u isti niz sa Rišeljeom, Nekerom, Tokugavom Iejasu, Monkom, a on je - obièan bandit i budala! Prodao je i izdao sve što je mogao, zapetljao se u sopstvenim idejama, preplašio i pohitao da traži spas u Svetom Ordenu. Kroz pola godine æe ga preklati, a Orden æe ostati. Kakve æe posledice svega toga biti za ovu oblast oko Moreuza, a isto tako i za celu Imperiju - bojim se èak i da zamislim. U svakom sluèaju, ceo dvadesetogodišnji rad u granicama Imperije bio je uzaludan. Pod Svetim Ordenom nemoguæe je proširiti delatnost. Verovatno je Budah poslednji èovek, koga spasavam. Više neæemo imati koga da spasavamo. Završio sam."
<BR>&nbsp;&nbsp;&nbsp;&nbsp;&nbsp;Don Hugo je konaèno slomio potkovicu i bacio obe polovine u ugao.
<BR>&nbsp;&nbsp;&nbsp;&nbsp;&nbsp;"Da, nismo bili dovoljno budni", rekao je. "A možda to, Antone, i nije ipak baš tako strašno?"
<BR>&nbsp;&nbsp;&nbsp;&nbsp;&nbsp;Rumata ga je samo pogledao.
<BR>&nbsp;&nbsp;&nbsp;&nbsp;&nbsp;"Trebalo je da makneš don Rebu", rekao je najednom don Kondor.
<BR>&nbsp;&nbsp;&nbsp;&nbsp;&nbsp;"To jest, kako to da ga maknem?"
<BR>&nbsp;&nbsp;&nbsp;&nbsp;&nbsp;Na licu don Kondora pojavile su se crvene mrlje.
<BR>&nbsp;&nbsp;&nbsp;&nbsp;&nbsp;"Fizièki!" resko je rekao.
<BR>&nbsp;&nbsp;&nbsp;&nbsp;&nbsp;Rumata je seo.
<BR>&nbsp;&nbsp;&nbsp;&nbsp;&nbsp;"Drugim reèima - da ga ubijem?"
<BR>&nbsp;&nbsp;&nbsp;&nbsp;&nbsp;"Da, Da! Da! Ubiti! Oteti! Smeniti! Zatvoriti! Trebalo je delati. Ne savetovati se sa dve budale, koje pojma o pojmu nisu imale o onome šta se dešavalo."
<BR>&nbsp;&nbsp;&nbsp;&nbsp;&nbsp;"Ni ja takoðe ništa nisam shvatao."
<BR>&nbsp;&nbsp;&nbsp;&nbsp;&nbsp;"Ti si barem oseæao."
<BR>&nbsp;&nbsp;&nbsp;&nbsp;&nbsp;Svi su uæutali.
<BR>&nbsp;&nbsp;&nbsp;&nbsp;&nbsp;"Nešto kao Barkanski pokolj?" poluglasno je upitao don Kondor, gledajuæi negde u stranu.
<BR>&nbsp;&nbsp;&nbsp;&nbsp;&nbsp;"Da, tako nešto. Ali, mnogo organizovanije."
<BR>&nbsp;&nbsp;&nbsp;&nbsp;&nbsp;Don Kondor je poèeo da gricka usnu.
<BR>&nbsp;&nbsp;&nbsp;&nbsp;&nbsp;"Sada je kasno da ga smaknemo?" upitao je.
<BR>&nbsp;&nbsp;&nbsp;&nbsp;&nbsp;"Besmisleno je", rekao je Rumata. "Kao prvo, smaæi æe ga i bez nas, a kao drugo, to uopšte nije ni potrebno. On je u mojim rukama."
<BR>&nbsp;&nbsp;&nbsp;&nbsp;&nbsp;"Na koji to naèin?"
<BR>&nbsp;&nbsp;&nbsp;&nbsp;&nbsp;"Boji me se. On nagaða da se iza mojih leða nalazi sila. Èak mi je nudio i saradnju."
<BR>&nbsp;&nbsp;&nbsp;&nbsp;&nbsp;"Odista?" progunðao je don Kondor. "Onda nema smisla." Don Hugo je progovorio, jedva malo mucajuæi:
<BR>&nbsp;&nbsp;&nbsp;&nbsp;&nbsp;"Drugovi, šta je to, da li je sve to uopšte ozbiljno?"
<BR>&nbsp;&nbsp;&nbsp;&nbsp;&nbsp;"Šta to?" upitao je don Kondor.
<BR>&nbsp;&nbsp;&nbsp;&nbsp;&nbsp;"No, sve to?... Ubiti, fizièki ukloniti... Šta vam je, jeste li poludeli, šta li?"
<BR>&nbsp;&nbsp;&nbsp;&nbsp;&nbsp;Don Kondor je lagano odgovorio:
<BR>&nbsp;&nbsp;&nbsp;&nbsp;&nbsp;"Kad su u pitanju izuzetne okolnosti, onda su adekvatne samo izuzetne mere."
<BR>&nbsp;&nbsp;&nbsp;&nbsp;&nbsp;Don Hugo je, pomièuæi bezvuèno usne, prenosio pogled sa jednoga na drugoga.
<BR>&nbsp;&nbsp;&nbsp;&nbsp;&nbsp;"V-vi... Znate li do èega æete tako stiæi?" progovorio je. "D-da li sh-shvatate, dokle æete tako stiæi?"
<BR>&nbsp;&nbsp;&nbsp;&nbsp;&nbsp;"Smiri se, molim te", rekao je don Kondor. "Ništa se neæe desiti. I sada dosta o tome. Šta æemo da radimo sa Ordenom? Predlažem blokadu arkanarske oblasti. Kakvo je vaše mišljenje, drugovi? I požurite malo, žurim se."
<BR>&nbsp;&nbsp;&nbsp;&nbsp;&nbsp;"Ja još nemam nikakvo odreðeno mišljenje", usprotivio se Rumata. "A Paška tim pre. Treba se posavetovati sa Bazom. Treba porazmisliti. A kroz nedelju dana æemo se sastati i odluèiti."
<BR>&nbsp;&nbsp;&nbsp;&nbsp;&nbsp;"Slažem se", rekao je don Kondor i ustao. "Hajdemo." Rumata je prebacio Budaha preko ramena i izašao iz izbe. Don Kondor mu je osvetljavao put baterijskom lampom. Prišli su helikopteru i Rumata je strpao Budaha na zadnje sedište. Don Kondor se, zveckajuæi maèevima i zapliæuæi se o kabanicu, smestio na sedištu vozaèa.
<BR>&nbsp;&nbsp;&nbsp;&nbsp;&nbsp;"Hoæete li me prebaciti do kuæe?" upitao je Rumata. "Želim da se konaèno veæ jednom ispavam."
<BR>&nbsp;&nbsp;&nbsp;&nbsp;&nbsp;"Prebaciæu vas", brecnuo se don Kondor. "Samo požurite, molim vas."
<BR>&nbsp;&nbsp;&nbsp;&nbsp;&nbsp;"Odmah æu se vratiti", rekao je Rumata i potrèao u kolibu.
<BR>&nbsp;&nbsp;&nbsp;&nbsp;&nbsp;Don Hugo je još sedeo za stolom i, zagledavši se negde ispred sebe, trljao bradu. Otac Kabani je stajao pored njega i govorio:
<BR>&nbsp;&nbsp;&nbsp;&nbsp;&nbsp;"Tako to uvek i ispada, drugarèino moja. Muèiš se da ispadne što bolje, a ispada sve gore i gore..."
<BR>&nbsp;&nbsp;&nbsp;&nbsp;&nbsp;Rumata je dograbio maèeve i opasaèe.
<BR>&nbsp;&nbsp;&nbsp;&nbsp;&nbsp;"Sreæno, Paška", rekao je. "Ne oèajavaj, jednostavno smo svi premoreni i razdraženi."
<BR>&nbsp;&nbsp;&nbsp;&nbsp;&nbsp;Don Hugo je odmahnuo glavom.
<BR>&nbsp;&nbsp;&nbsp;&nbsp;&nbsp;"Pazi, Antone", progovorio je. "Oh, pazi samo!... O èika Saši i ne govorim, on je ovde veæ odavno, neæemo valjda mi da ga uèimo. A ti, eto..."
<BR>&nbsp;&nbsp;&nbsp;&nbsp;&nbsp;"Hoæu da spavam, eto u èemu je stvar", rekao je Rumata. "Oèe Kabani, budite tako dobri, uzmite moje konje i odvedite ih baronu Pampi. Navratiæu do njega ovih dana."
<BR>&nbsp;&nbsp;&nbsp;&nbsp;&nbsp;Napolju su meko poèele da huèe elise. Rumata je mahnuo rukom i istrèao iz kolibe. U jakoj svetlosti farova helikoptera, žbunje gigantske paprati i bela stabla drveèa izgledala su sablasno i strašno. Rumata se uspentrao u kabinu i zalupio vrata za sobom.
<BR>&nbsp;&nbsp;&nbsp;&nbsp;&nbsp;U kabini je mirisalo na ozon, organski tapet i kolonjsku vodu. Don Kondor je digao helikopter uvis i samouvereno ga poveo nad arkanarskim putem. Ja sada ne bih mogao tako, sa lakom zavišæu je pomislio Rumata. Iza njega je Budah u snu mirno coktao ustima.
<BR>&nbsp;&nbsp;&nbsp;&nbsp;&nbsp;"Antone", rekao je don Kondor, "ja bih... e -he... ne bih hteo da budem netaktièan, i nemoj da misliš da ja... e-he... da se mešam u tvoje liène stvari."
<BR>&nbsp;&nbsp;&nbsp;&nbsp;&nbsp;"Slušam vas", rekao je Rumata. Odmah je shvatio o èemu æe biti reèi.
<BR>&nbsp;&nbsp;&nbsp;&nbsp;&nbsp;"Svi smo mi izviðaèi", rekao je don Kondor. "I sve što nam je drago mora biti daleko odavde, na Zemlji, ili negde u nama duboko. Da ne može ništa da nam se oduzme i zarobi kao talac."
<BR>&nbsp;&nbsp;&nbsp;&nbsp;&nbsp;"Govorite o Kiri?" upitao je Rumata.
<BR>&nbsp;&nbsp;&nbsp;&nbsp;&nbsp;"Da, deèaèe moj. Ako je sve, što znam o don Reb istina, onda uopšte nije laka, niti bezopasna stvar držati ga u rukama. Shvataš šta hoæu da kažem..."
<BR>&nbsp;&nbsp;&nbsp;&nbsp;&nbsp;"Da, shvatam", rekao je Rumata. "Potrudiæu se da nešto smislim."
<BR>
<BR>&nbsp;&nbsp;&nbsp;&nbsp;&nbsp;Ležali su u pomrèini, držeæi se za ruke. U gradu je vladala tišina, i samo su ponekad negde u blizini zlobno njištali i ritali se konji. Rumata je povremeno padao u san i odmah se budio, jer je Kira prestajala da diše - u snu joj je jako stezao ruku.
<BR>&nbsp;&nbsp;&nbsp;&nbsp;&nbsp;"Ti sigurno hoæeš da spavaš", rekla je Kira šapatom. "Spavaj."
<BR>&nbsp;&nbsp;&nbsp;&nbsp;&nbsp;"Ne-ne, prièaj, slušam te."
<BR>&nbsp;&nbsp;&nbsp;&nbsp;&nbsp;"Ti stalno padaš u san."
<BR>&nbsp;&nbsp;&nbsp;&nbsp;&nbsp;"I ipak te slušam. Istina, jako sam umoran, ali sam te se jako uželeo. Žao mi je da spavam. Prièaj mi, to me interesuje."
<BR>&nbsp;&nbsp;&nbsp;&nbsp;&nbsp;Zahvalno je protrljala nos o njegovo rame, poljubila ga u obraz, i ponovo poèela da prièa, kako je te veèeri došao jedan susedov deèak, koga je poslao njen otac. Otac leži u postelji. Najurili su ga iz kancelarije a uz sve to još i pretukli motkama. U poslednje vreme ništa ne jede, samo pije - sav je pomodreo, drhti. Deèak je još rekao da joj je došao i brat - ranjen je, ali veseo i pijan, u novoj uniformi. Dao je ocu novac, popio malo sa njim i ponovo poèeo da preti, da æe oni sve izgaziti. On je sada poruènik u nekakvom posebnom odredu, zakleo se na vernost Ordenu i sprema se da se zamonaši. Otac je molio Kiru da za sada ni u kom sluèaju ne dolazi kuæi. Brat je pretio da æe se obraèunati sa njom, jer se spetljala sa blagorodnim, riða strvina...
<BR>&nbsp;&nbsp;&nbsp;&nbsp;&nbsp;Da, pomislio je Rumata, kuæi svakako ne. I ovde takoðe ni u kom sluèaju ne sme da je ostavi. Ako joj se nešto desi... Zamislio je da joj se desilo nešto loše, od te misli se skamenio.
<BR>&nbsp;&nbsp;&nbsp;&nbsp;&nbsp;"Spavaš?" upitala ga je Kira.
<BR>&nbsp;&nbsp;&nbsp;&nbsp;&nbsp;Osvestio se i opustio dlan.
<BR>&nbsp;&nbsp;&nbsp;&nbsp;&nbsp;"Ne-ne... A šta si još radila?"
<BR>&nbsp;&nbsp;&nbsp;&nbsp;&nbsp;"Još sam sredila tvoje odaje. Kod tebe je užasan nered. Našla sam jednu knjigu, delo oca Gura. O tome, kako je blagorodni princ zavoleo predivnu, ali divlju devojku iz planina. Bila je sasvim divlja i mislila je da je on bog, i ipak ga je jako zavolela. Posle su ih razdvojili, i ona je umrla od tuge."
<BR>&nbsp;&nbsp;&nbsp;&nbsp;&nbsp;"To je divna knjiga", rekao je Rumata.
<BR>&nbsp;&nbsp;&nbsp;&nbsp;&nbsp;"Èak sam i plakala. Stalno mi se èinilo da je to o nama."
<BR>&nbsp;&nbsp;&nbsp;&nbsp;&nbsp;"Da, to je o nama. I sve u svemu, o svim ljudima koji se vole. Samo, nas neæe razdvojiti."
<BR>&nbsp;&nbsp;&nbsp;&nbsp;&nbsp;Najbezbednije bi bilo na Zemlji, pomislio je. Ali, kako æeš ti tamo bez mene? I kako æu ja ovde da budem sam? Mogao bih da zamolim Anku da se sprijatelji sa tobom. Ali, kako æu ja ovde bez tebe? Ne, na Zemlju æemo ipak poleteti zajedno. Sam æu upravljati brodom, a ti æeš sedeti pored mene, i ja æu ti sve objašnjavati. Da se nièega ne bojiš. Da odmah zavoliš Zemlju. Da nikada ne zažališ za svojom jezivom domovinom. Jer to i nije tvoja domovina. Jer, ta tvoja domovina te je odbacila. Zato što si se rodila hiljadu godina pre svog vremena. Dobra, verna, samopožrtvovana, nekoristoljubiva... Takve, kao što si ti, raðale su se u svim epohama krvave istorije naših planeta. Jasne, èiste duše, koje ne znaju šta je to mržnja, koje ne prihvataju surovost. Žrtve. Nepotrebne žrtve. Mnogo nepotrebnije od Gura Literate ili Galileja. Jer takve, kao što si ti, nisu èak ni borci. Da bi èovek bio borac, on mora da ume da mrzi, a vi upravo to ne umete. Isto kao ni mi sada...
<BR>&nbsp;&nbsp;&nbsp;&nbsp;&nbsp;...Rumata je ponovo zadremao i tada je ugledao Kiru, kako stoji na ivici pljosnatog krova Saveta sa degravitatorom na pojasu, i vesela, podsmešljiva Anka nestrpljivo je gurka ka provaliji dubokoj kilometar i po.
<BR>&nbsp;&nbsp;&nbsp;&nbsp;&nbsp;"Rumata", progovorila je Kira. "Bojim se."
<BR>&nbsp;&nbsp;&nbsp;&nbsp;&nbsp;"Èega to, mala moja?"
<BR>&nbsp;&nbsp;&nbsp;&nbsp;&nbsp;"Stalno æutiš i samo æutiš. Bojim se..."
<BR>&nbsp;&nbsp;&nbsp;&nbsp;&nbsp;Rumata ju je privukao sebi.
<BR>&nbsp;&nbsp;&nbsp;&nbsp;&nbsp;"Dobro", rekao je. "Sada æu da govorim, a ti me pažljivo slušaj. Daleko - daleko iza sajve nalazi se jeziv, nepristupaèan zamak. U njemu živi veseli, dobar i smešan baron Pampa, najbolji baron u Arkanaru. On ima ženu, lepu, nežnu ženu, koja ga mnogo voli kada je trezan, i ne može da ga vidi oèima, kada je pijan..."
<BR>&nbsp;&nbsp;&nbsp;&nbsp;&nbsp;Zaæutao je, osluškujuæi. Zaèuo je toptanje kopita, mnoštva kopita na ulici i šumno disanje mnogih ljudi i konja. "Ovde, šta li?" upitao je grubi glas pod prozorom. "Kao da je ovde..." "Sto-oj!" Po stepeništu su se zaèuli koraci, i tog istog èasa se nekoliko pesnica sruèilo na vrata. Kira se, ustreptavši, priljubila uz Rumatu.
<BR>&nbsp;&nbsp;&nbsp;&nbsp;&nbsp;"Prièekaj, mala" rekao je, smièuæi æebe.
<BR>&nbsp;&nbsp;&nbsp;&nbsp;&nbsp;"To su došli po mene", rekla je Kira šapatom. "Znala sam!"
<BR>&nbsp;&nbsp;&nbsp;&nbsp;&nbsp;Rumata se jedva oslobodio iz Kirinih ruku i pritrèao prozoru. "U ime gospoda!" urlali su dole. "Otvaraj! Ako provalimo - biæe mnogo gore!" Rumata je digao zavesu, i u sobu se probila poznata, drhtava svetlost baklji. Dole se muvalo mnoštvo konjanika - mraènih, crnih ljudi u šiljastim kapuljaèama. Rumata je nekoliko sekundi gledao dole, a onda je pogledao prozorski ram. Po obièaju, ram je bio èvrsto zaglavljen u zid. U vrata su udarali neèim teškim. Rumata je napipao u pomrèini maè i udario drškom po staklu. Sa zveketom su poleteli komadi stakla.
<BR>&nbsp;&nbsp;&nbsp;&nbsp;&nbsp;"Ehej, vi!" dreknuo je. "Šta je, ne živi vam se, šta li?"
<BR>&nbsp;&nbsp;&nbsp;&nbsp;&nbsp;Udarci o vrata su se smirili.
<BR>&nbsp;&nbsp;&nbsp;&nbsp;&nbsp;"I uvek nešto zabrljaju", tiho je rekao neko dole. "Domaæin je kod kuæe..."
<BR>&nbsp;&nbsp;&nbsp;&nbsp;&nbsp;"A šta nas se to tièe?"
<BR>&nbsp;&nbsp;&nbsp;&nbsp;&nbsp;"A stvar je u tome, što je on prvi maèevalac sveta."
<BR>&nbsp;&nbsp;&nbsp;&nbsp;&nbsp;"A još su govorili da je otišao, i da se neæe vratiti do jutra." "Preplašili ste se?"
<BR>&nbsp;&nbsp;&nbsp;&nbsp;&nbsp;"Nismo se mi preplašili, samo nam ništa nije nareðeno što se njega tièe. Da se ne desi da moramo da ga ubijemo..."
<BR>&nbsp;&nbsp;&nbsp;&nbsp;&nbsp;"Svezaæemo ga! Unakaziæemo ga i svezati! Ehej, ko je to tamo sa samostrelima?"
<BR>&nbsp;&nbsp;&nbsp;&nbsp;&nbsp;"Samo da ne unakazi on nas..."
<BR>&nbsp;&nbsp;&nbsp;&nbsp;&nbsp;"Ništa, neæe. Svi znaju: dao je takav zavet - da neæe ubijati."
<BR>&nbsp;&nbsp;&nbsp;&nbsp;&nbsp;"Pobiæu vas kao pse", rekao je Rumata strašnim glasom.
<BR>&nbsp;&nbsp;&nbsp;&nbsp;&nbsp;Kira mu se priljubila uz leða. Oseæao je kako joj jako lupa srce. Dole su izdali nareðenje škriputavim glasom: "Provaljuj, braæo! U ime gospoda!" Rumata se okrenuo i pogledao Kiru u lice. Posmatrala ga je kao maloèas, sa užasom i nadom. U njenim suvim oèima video se odblesak baklji.
<BR>&nbsp;&nbsp;&nbsp;&nbsp;&nbsp;"No, šta ti je, mala moja", rekao je nežno. "Jesi li se preplašila? Idi, obuci se. Ovde nemamo šta više da radimo..." Brzo je navukao svoju metalnoplastiènu oklopnu košulju. "Sada æu ih oterati i otiæi æemo. Idemo kod Pampe."
<BR>&nbsp;&nbsp;&nbsp;&nbsp;&nbsp;Stajala je kraj prozora, gledajuæi nadole. Crveni odsjaj joj se video na licu. Dole je sve pucketalo i treštalo. Rumatino srce se steglo od sažaljenja i nežnosti. Poteraæu ih kao pse, pomislio je. Nagao se, tražeæi drugi maè, a kada se ponovo ispravio Kira više nije stajala kraj prozora. Lagano je padala na pod, hvatajuæi se za zavesu.
<BR>&nbsp;&nbsp;&nbsp;&nbsp;&nbsp;"Kira!" povikao je.
<BR>&nbsp;&nbsp;&nbsp;&nbsp;&nbsp;Jedna strela joj je probila grlo, druga joj je virila iz grudi. Uzeo ju je na ruke i preneo na postelju. "Kira..." pozvao ju je. Zajeèala je i ispravila se "Kira..." rekao je. Nije mu odgovorila. Postajao je malo nad njom, a onda dograbio maèeve, lagano se spustio niz stepenice u hol i poèeo da èeka da padnu vrata...
</P></TD></TR></TABLE>
<P class="next">
<A HREF=p12.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
