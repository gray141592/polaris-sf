<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>1. ZAMRZNUTE GODINE
<P>&nbsp;&nbsp;&nbsp;&nbsp;&nbsp;"Za èoveka kome je sedamdeset godina ti se izuzetno dobro držiš", primeti dr Glazunov, podigavši pogled sa završnog izveštaja otrgnutog sa printera medkoma. "Ja ti nikako ne bih dao više od šezdeset pet."
<BR>&nbsp;&nbsp;&nbsp;&nbsp;&nbsp;"Milo mi je što to èujem, Oleže. Naroèito s obzirom na okolnost da su mi veæ sto tri - kao što ti je odlièno poznato."
<BR>&nbsp;&nbsp;&nbsp;&nbsp;&nbsp;"I ovo nanovo! Da èovek pomisli kako nisi proèitao knjigu profesorke Rudenko."
<BR>&nbsp;&nbsp;&nbsp;&nbsp;&nbsp;"Draga stara Katerina! Planirali smo da se okupimo za njen stoti roðendan. Silno mi je žao što ga nije doživela - ali tako je to kad se previše vremena provodi na Zemlji."
<BR>&nbsp;&nbsp;&nbsp;&nbsp;&nbsp;"A ironija je u tome što je upravo ona skovala znameniti slogan 'Sila teže donosi starost'."
<BR>&nbsp;&nbsp;&nbsp;&nbsp;&nbsp;Dr Hejvud Flojd se zamišljeno zagleda u nestalnu panoramu predivne planete, udaljene samo šest hiljada kilometara, na èiju površinu on nikada više neæe kroèiti. Još je bilo više ironije u èinjenici da je on, usled najgluplje nesreæe koja mu se dogodila u životu, i dalje bio u izvrsnom zdravlju, dok su mu doslovce svi stari prijatelji pomrli.
<BR>&nbsp;&nbsp;&nbsp;&nbsp;&nbsp;Bio se vratio na Zemlju samo nedelju dana ranije, kada je, uprkos svim upozorenjima i njegovom uverenju da se nešto slièno njemu nikada ne može dogoditi, jednostavno iskoraèio sa onog balkona na drugom spratu. (Da, bilo je to za vreme proslave: ali zaslužio ju je - bio je heroj novog sveta na koji se 'Leonov' vratio.) Višestruki prelomi doveli su do komplikacija koje su se najbolje mogle izleèiti u svemirskoj bolnici 'Paster'.
<BR>&nbsp;&nbsp;&nbsp;&nbsp;&nbsp;Bilo je to 2015. Ali sada je - gotovo da u to nije mogao poverovati, ali tu je bio kalendar na zidu - 2061.
<BR>&nbsp;&nbsp;&nbsp;&nbsp;&nbsp;U sluèaju Hejvuda Flojda, ne samo što je došlo do usporenja biološkog èasovnika pod dejstvom šestostruko manje sile teže u bolnici nego na Zemlji; u dva navrata u njegovom životu ovaj èasovnik je èak išao unazad. Sada je vladalo opšte uverenje - iako su neki autori to osporavali - da hibernacija na samo što usporava proces starenja, nego i dovodi do podmlaðivanja. Flojd je uistinu postao nešto mlaði posle putovanja do Jupitera i natrag.
<BR>&nbsp;&nbsp;&nbsp;&nbsp;&nbsp;"I ti stvarno misliš da je za mene bezbedno da poðem?"
<BR>&nbsp;&nbsp;&nbsp;&nbsp;&nbsp;"Ništa u ovoj Vaseljeni nije bezbedno, Hejvude. Sve što mogu da kažem jeste da ne postoje fiziološke prepreke. Uostalom, tvoja životna sredina biæe na 'Vaseljeni' doslovce ista kao i ovde. Tamo te, doduše, možda neæe èekati... ovaj... prvorazredna medicinska nega kao ovde, na 'Pasteru', ali dr Mahidran je dobar èovek. Ako iskrsne neki problem sa kojim on ne bude u stanju da iziðe nakraj, opet te može staviti u hibernaciju i poslati natrag nama, preporuèeno."
<BR>&nbsp;&nbsp;&nbsp;&nbsp;&nbsp;Bio je to sud kome se Flojd nadao, ali je njegovo zadovoljstvo ipak poèela da nagriza tuga. Nadeljama æe izbivati sa mesta koje mu je bilo dom veæ skoro pola stoleæa, a i rastaæe se od novih prijatelja koje je stekao pod stare dane. 'Vaseljena' je, doduše, predstavljala luksuzni brod u poreðenju sa primitivnim 'Leonovom' (koji je sada poèivao visoko iznad tamne strane Meseca kao jedan od glavnih eksponata u muzeju 'Lagranž'), ali svako duže putovanje svemirom i dalje je bilo skopèano sa izvesnim rizicima. Ovo je važilo naroèito za pionirske pohode, kakav je bio upravo ovaj u kome je on nameravao da uzme udela...
<BR>&nbsp;&nbsp;&nbsp;&nbsp;&nbsp;No, sa druge strane, možda je baš to bilo ono za èim je tragao - èak i u sto treæoj godini (ili, prema složenom gerijatrijskom raèunanju profesorke Katerine Rudenko, u èiloj i bodroj šezdeset petoj). Tokom prethodne decenije oseæao je kako ga sve više obuzima nemir i kako postaje neodreðeno nezadovoljan životom koji je odveæ udoban i sreðen.
<BR>&nbsp;&nbsp;&nbsp;&nbsp;&nbsp;Uprkos svim uzbudljivim projektima koji su trenutno bili u toku širom Sunèevog sistema - obnavljanje Marsa, vaspostavljanje baze na Merkuru, ozelenjavanje Ganimeda - nije postojao nijedan izazov kome bi on mogao da posveti svoje interesovanje i svoju energiju koje je još bilo poprilièno. Pre dva stoleæa, jedan od prvih pesnika nauène ere savršeno je iskazao njegova oseæanja, govoreæi kroz usta Odiseja/Uliksa:
<BR>&nbsp;&nbsp;&nbsp;&nbsp;&nbsp;I da života mnoštvo beše
<BR>&nbsp;&nbsp;&nbsp;&nbsp;&nbsp;malo bi bilo, a i od ovog jednog mog
<BR>&nbsp;&nbsp;&nbsp;&nbsp;&nbsp;malo ostaje; ali svaki èas je spasen
<BR>&nbsp;&nbsp;&nbsp;&nbsp;&nbsp;od te veène tišine, i još više,
<BR>&nbsp;&nbsp;&nbsp;&nbsp;&nbsp;vesnik novih stvari: i podlo bi
<BR>&nbsp;&nbsp;&nbsp;&nbsp;&nbsp;od tri sunca ta što skriše me i tajiše,
<BR>&nbsp;&nbsp;&nbsp;&nbsp;&nbsp;kao i duh osedeli ovaj što željom plamti
<BR>&nbsp;&nbsp;&nbsp;&nbsp;&nbsp;da za znanjem hodi poput zvezde na zatonu,
<BR>&nbsp;&nbsp;&nbsp;&nbsp;&nbsp;sežuæi van svih meða misli ljudske.
<BR>&nbsp;&nbsp;&nbsp;&nbsp;&nbsp;'Tri sunca', zaista! Bilo ih je više od èetrdeset: Uliks bi ga se stideo. Ali naredni stihovi - koje je tako dobro znao - bili su još prikladniji:
<BR>&nbsp;&nbsp;&nbsp;&nbsp;&nbsp;I možda æe nas zalivi sprati:
<BR>&nbsp;&nbsp;&nbsp;&nbsp;&nbsp;možda æemo domašiti Sretna Ostrvlja
<BR>&nbsp;&nbsp;&nbsp;&nbsp;&nbsp;i ugledati Ahila silnog što jednom ga znasmo.
<BR>&nbsp;&nbsp;&nbsp;&nbsp;&nbsp;Iako mnogo uzeto je, mnogo ostaje; mada više
<BR>&nbsp;&nbsp;&nbsp;&nbsp;&nbsp;nismo one snage što u dane drevne
<BR>&nbsp;&nbsp;&nbsp;&nbsp;&nbsp;Zemlju i nebo pokretaše, ono smo što jesmo.
<BR>&nbsp;&nbsp;&nbsp;&nbsp;&nbsp;Premda nam srca još junaèka vreme i usud oslabiše,
<BR>&nbsp;&nbsp;&nbsp;&nbsp;&nbsp;volja i dalje snažna osta
<BR>&nbsp;&nbsp;&nbsp;&nbsp;&nbsp;da sežemo, tragamo, nalazimo i ne ustuknemo. <EM>Posredi su stihovi iz poznate poeme 'Odisej' engleskog viktorijanskog pesnika Alfreda Tenisona - prim. prev.</EM>
<BR>&nbsp;&nbsp;&nbsp;&nbsp;&nbsp;'Da tragamo, nalazimo...' Pa, sada je znao za èim traga, kao i šta želi da pronaðe - zato što je taèno znao gde æe se to nalaziti. Ukoliko ne doðe do nekog katastrofalnog udesa, stvar mu ni na koji naèin nije mogla izmaæi.
<BR>&nbsp;&nbsp;&nbsp;&nbsp;&nbsp;Bio je to izazov koji nikada svesno nije imao na umu, pa èak ni sada nije bio naèisto oko toga zašto ga je odjednom tako obuzeo. Smatrao je da je nepodložan groznici koja je ponovo obuzimala èoveèanstvo - po drugi put za njegovog života! - ali izgleda da je pogrešio. Ili je možda stvar bila u tome što mu je neoèekivani poziv da se pridruži kratkom spisku uvaženih gostiju na 'Vaseljeni' raspalio maštu i probudio u njemu jedan polet koji ranije nikada nije upoznao.
<BR>&nbsp;&nbsp;&nbsp;&nbsp;&nbsp;Postojala je još jedna moguænost. Posle svih minulih godina i dalje se seæao kakav je antiklimaks doživela masovna publika prilikom susreta iz 1985/86. Sada se ukazala prilika - poslednja za njega, a prva za èoveèanstvo - da se naplati raèun za sva preðašnja razoèaranja.
<BR>&nbsp;&nbsp;&nbsp;&nbsp;&nbsp;U dvadesetom stoleæu bila su moguæa samo proletanja. Sada se, meðutim, moglo izvesti pravo spuštanje, podjednako pionirsko u svojoj vrsti ko što su bili i Armstrongovi i Oldrinovi prvi koraci po Mesecu.
<BR>&nbsp;&nbsp;&nbsp;&nbsp;&nbsp;Dr Hejvud Flojd, veteran iz misije na Jupiter iz 2010-15, pohrli maštom u susret utvarnom posetiocu koji se ponovo vraæao iz svemirskih dubina, dodajuæi na brzini iz sekunde u sekundu kako se pripravljao da naèini krug oko Sunca. A negde izmeðu orbita Zemlje i Venere, najznamenitija meðu kometama srešæe se sa još neokonèanim svemirskim brodom 'Vaseljena' na njegovom prvom letu.
<BR>&nbsp;&nbsp;&nbsp;&nbsp;&nbsp;Taèno mesto susreta još nije bilo odreðeno, ali zato je on veæ doneo odluku.
<BR>&nbsp;&nbsp;&nbsp;&nbsp;&nbsp;"Evo me, Haleje - dolazim..." prošaputa Hejvud Flojd.
</P></TD></TR></TABLE>
<P class="next">
<A HREF=p4.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
