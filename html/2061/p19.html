<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>16. SPUŠTANJE
<P>&nbsp;&nbsp;&nbsp;&nbsp;&nbsp;Spuštanje je prošlo bez ikakvih uzbuðenja, baš kao što se kapetan Smit i nadao. Bilo je nemoguæe razabrati u kome je trenutku 'Vaseljena' dodirnula tle; protekao je pun minut pre što su putnici shvatili da je spuštanje okonèano, da bi tada usledio zadocneli pljesak.
<BR>&nbsp;&nbsp;&nbsp;&nbsp;&nbsp;Brod je poèivao na jednom kraju plitke doline okružene brdima èija je visina tek nešto premašala stotinu metara. Svako ko je oèekivao da æe tu videti lunarni pejsaž doživeo je grdno iznenaðenje; ovdašnje formacije nimalo nisu nalikovale na glatke, blage obronke Meseca, orošavele bombardovanjem mikrometeorita tokom milijardi godina.
<BR>&nbsp;&nbsp;&nbsp;&nbsp;&nbsp;Ovde ništa nije bilo starije od hiljadu godina; piramide su bile znatno drevnije od okolnog predela. Kad god bi Halejeva kometa naèinila krug oko Sunca, njegove vatre bi je preoblikovale - i smanjile. Èak i posle perihela iz 1986, oblik jezgra se pomalo promenio. Besramno spajajuæi metafore, Viktor Vilis je ipak prilièno zgodno opisao stvar kada je kazao svojim gledaocima: 'Kikiriki je postao tankostruk!' I odista, bilo je pokazatelja koji su govorili o tome da æe se, posle još nekoliko revolucija oko Sunca, Halej raspolutiti na dva približno jednaka dela - baš kao što je bio sluèaj i sa Bielinom kometom, koja je grdno zbunila astronome 1946.
<BR>&nbsp;&nbsp;&nbsp;&nbsp;&nbsp;Potpuno odsustvo sile teže takoðe je doprinosilo neobiènosti predela. Svuda unaokolo mogle su se videti paukaste formacije, sliène maštarijama nadrealistièkih slikara, kao i gomile kamenja, neverovatno naherene, koje èak ni na Mesecu ne bi opstale duže od nekoliko minuta.
<BR>&nbsp;&nbsp;&nbsp;&nbsp;&nbsp;Iako je kapetan Smit odluèio da spusti 'Vaseljenu' u dubine polarne noæi - èitavih pet kilometara od zaslepljujuæeg bleska Sunca - osvetljenost je i tu bila sasvim dobra. Ogromni omotaè gasa i prašine koji je optakao kometu obrazovao je jarki oreol koji je izgledao sasvim prikladan ovom predelu; lako se moglo zamisliti da je tu posredi aurora koja se poigrava povrh antarktièkog leda. A ako to nije bilo dovoljno, Lucifer je obezbeðivao svoju kvotu od nekoliko stotina punih Meseca.
<BR>&nbsp;&nbsp;&nbsp;&nbsp;&nbsp;Iako se to oèekivalo, potpuno odsustvo boja ipak je predstavljalo iznenaðenje; 'Vaseljena' se po svemu mogla nalaziti na kakvom površinskom rudnom kopu: to i nije bila rðava analogija, buduæi da su iza najveæeg dela okolne tame stajali ugljenik ili njegova jedinjenja, dobro izmešani sa snegom i ledom.
<BR>&nbsp;&nbsp;&nbsp;&nbsp;&nbsp;Kao što je i prilièilo, kapetan Smit je prvi izišao iz broda, blago se odgurnuvši na izlazu iz glavne vazdušne komore 'Vaseljene'. Izgledalo je da je protekla cela veènost pre no što je stigao do tla, samo dva metra ispod; potom je zahvatio šakom pregršt prašinaste površine i stao da je ispituje u rukavicama.
<BR>&nbsp;&nbsp;&nbsp;&nbsp;&nbsp;Na brodu su svi nestrpljivo èekali na reèi koje æe uæi u sve potonje udžbenike istorije.
<BR>&nbsp;&nbsp;&nbsp;&nbsp;&nbsp;"Lièi mi na biber i so", reèe kapetan. "Ako bi se otopilo, bila bi to prilièno dobra podloga za žitarice."
<BR>
<BR>&nbsp;&nbsp;&nbsp;&nbsp;&nbsp;Plan misije nalagao je da se jedan ceo halejski 'dan' od pedeset pet èasova provede na južnom polu, a onda - ako ne bude poteškoæa - da se prevali deset kilometara ka polutaru, koji je bilo veoma teško odrediti, kako bi se izuèio neki od gejzira tokom potpunog ciklusa dan-noæ.
<BR>&nbsp;&nbsp;&nbsp;&nbsp;&nbsp;Šef nauène ekipe Pendril nije gubio vreme. Bezmalo odmah po spuštanju, otisnuo se sa jednim kolegom na mlaznim sankama sa dva sedišta ka faru sonde koja ih je èekala. Vratili su se kroz jedan sat, noseæi odranije pripremljene uzorke komete koje su ponosno odložili u duboko zamrzavanje.
<BR>&nbsp;&nbsp;&nbsp;&nbsp;&nbsp;U meðuvremenu, druge grupe postavile su paukovu mrežu kablova po dolini, zategnutih izmeðu stubova koji su bili pobodeni u trošno tle. Ova mreža služila je ne samo da se sa brodom povežu mnogobrojni instrumenti, nego i da se znatno olakša kretanje spolja. Sada se ovaj deo Haleja mogao istraživati bez upotrebe nezgrapnih vanbrodskih manevarskih jedinica; bilo je neophodno jedino spojiti neku uzicu sa kablom, a zatim iæi duž njega ruku po ruku. Uz to, ovo je bilo znatno zabavnije nego upravljati VMJ-ima, koje su, zapravo, doslovce predstavljale svemirske brodove za jednog èoveka, uz sve zapetljavine koje takva vozila podrazumevaju.
<BR>&nbsp;&nbsp;&nbsp;&nbsp;&nbsp;Putnici su sve to oèarano posmatrali, slušajuæi razgovore preko radija i pokušavajuæi da i sami iskuse uzbuðenja izazvana otkriæima. Posle otprilike dvanaest èasova - odnosno, znatno manje u sluèaju bivšeg astronauta Kliforda Grinberga - zadovoljstvo ovim praæenjem dogaðaja poèelo je da bledi. Uskoro su se odasvud mogli èuti predlozi o 'izlasku napolje'; izuzetak je ovde bio jedino Viktor Vilis, koji je, sasvim netipièno za njega, delovao povuèeno i uzdržano.
<BR>&nbsp;&nbsp;&nbsp;&nbsp;&nbsp;"Mislim da se uplašio", primeti prezrivo Dimitrij. Nikada mu se nije dopadao Viktor, a naroèito od kako je otkrio da je nauènik potpuno bez sluha. Iako je to bilo krajnje nepošteno prema Viktoru (koji je odvažno dopustio da bude iskorišæen kao zamorèe u izuèavanju tog neobiènog nedostatka), Dimitrij je èesto umeo da mraèno primeti: "Èovek koji ne nosi muziku u sebi, kadar je za izdaju, obmanu i niskost."
<BR>&nbsp;&nbsp;&nbsp;&nbsp;&nbsp;Flojd je doneo odluku još pre no što je napustio Zemljinu orbitu. Megi M bila je dovoljno sportski nastrojena da se upusti u sve i njoj neæe biti potrebna podsticanja. (Slogan koji je èesto ponavljala - 'Jedan pisac nikada ne sme da propusti priliku da stekne neko novo iskustvo' - ostavio je znamenitog traga na njen emocionalni život.)
<BR>&nbsp;&nbsp;&nbsp;&nbsp;&nbsp;Iva Merlin je, kao i obièno, sve držala u napetosti, ali je Flojd bio rešen da je povede u jedno sasvim lièno razgledanje komete. Bilo je to najmanje što je mogao uèiniti da oèuva svoj ugled; svi su znali da je na njemu ležala delimièna odgovornost što se ovaj znameniti osamljenik našao na spisku putnika i sada je okolo kružio vic da izmeðu njih postoji nešto. U njihovim najbezazlenijim opaskama Dimitrij i brodski lekar dr Mahindran, koji se pravio da im silno zavidi, vedro su nalazili neki drugi smisao.
<BR>&nbsp;&nbsp;&nbsp;&nbsp;&nbsp;Flojdu je u poèetku bilo malo nezgodno zbog toga - zato što ga je cela situacija prilièno podseæala na emocionalne bure mladosti - ali posle se privikao. No, nije znao kako Iva gleda na tu stvar, a do sada mu je nedostajala hrabrost da je to upita. Èak i ovde, u ovom zbijenom, malom društvu, gde bi tek poneka tajna potrajala duže od šest èasova, ona je uspela da oèuva najveæi deo svoje èuvene uzdržanosti - onaj oreol tajanstvenosti koji je oèaravao publiku veæ tri pokolenja.
<BR>&nbsp;&nbsp;&nbsp;&nbsp;&nbsp;Što se tièe Viktora Vilisa, on je upravo otkrio jednu od onih razornih, sitnih pojedinosti koje mogu da unište i najbolje skovane planove miševa i svemiraca.
<BR>&nbsp;&nbsp;&nbsp;&nbsp;&nbsp;'Vaseljena' je bila opremljena najnovijim skafandrima tipa XX, sa vizirima koji se nisu maglili i nisu bili refleksni; zajemèeno su pružali neuporediv pogled na svemir. Delovi za glavu dolazili su, doduše, u nekoliko velièina, ali Viktor Vilis se ipak nije mogao poslužiti nijednim od njih bez zamašne hirurške intervencije.
<BR>&nbsp;&nbsp;&nbsp;&nbsp;&nbsp;Bilo mu je potrebno petnaest godina da usavrši svoj zaštitni znak ('Trijumf topijarnog umeæa' - kako je stvar nazvao jedan kritièar, možda s divljenjem).
<BR>&nbsp;&nbsp;&nbsp;&nbsp;&nbsp;Sada je samo brada stajala izmeðu Viktora Vilisa i Halejeve komete. On æe uskoro morati da se odluèi izmeðu njih dve.
</P></TD></TR></TABLE>
<P class="next">
<A HREF=p20.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
