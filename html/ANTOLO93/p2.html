<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>Robert Silverberg: MNOGOLIKI
<P>&nbsp;&nbsp;&nbsp;&nbsp;&nbsp;Ogledala su bila na sve strane, i zbog njih je sve izgledalo kao luda kuæa puna vrtoglavih odbijanja i prelamanja: ogledala na tavanici, ogledala po zidovima, ogledala u uglovima gde su se zidovi spajali s tavanicom i podom, èak i mali vrtlozi svetlucave prašine koje su naleti svežeg vazduha razvejavali s vremena na vreme kroz celu prostoriju, tako da su se sve one neobiène iskrivljene, prelomljene i išèašene slike, što su odskakale unaokolo povremeno stapale u haos od svetlucave sumaglice pred vašim oèima. Raznobojne kugle kretale su se u krug ispod tavanice, stvarajuæi stalno nove šare višestruko odbijene svetlosti. Upravo tako je Kleo i zamišljala da izgleda klub mnogolikih.
<BR>&nbsp;&nbsp;&nbsp;&nbsp;&nbsp;Pre toga je prešla celu Ulicu Filimor, s kraja na kraj, od ugla s Ulicom Ujedinjenja do Ulice Kestenova i natrag, pola sata, zavirujuæi iz kluba u klub, dok nije najzad prikupila hrabrost da uðe u ovaj koji se zvao Ðuskalište. Iako je veæ mesecima planirala ovo veèe, u poslednjem trenutku se ukoèila od straha: bojala se da æe prozreti njenu podvalu èim se pojavi, da æe je isterati napolje uz podsmevanje, psovke i ledeni, zajedljivi smeh. Ali sada, kada se veæ obrela unutra, oseæala se odlièno - smireno, samouvereno, spremna za najveæi provod u svom životu.
<BR>&nbsp;&nbsp;&nbsp;&nbsp;&nbsp;U klubu je bilo više žena nego muškaraca, odnos je bio sedam prema tri. Jedva da je neko od njih razgovarao. Veæinom su stajali potpuno sami usred podijuma za igru, buljeæi u ogledala kao da su u zanosu.
<BR>&nbsp;&nbsp;&nbsp;&nbsp;&nbsp;Oèi su im bile poluzatvorene, donja vilica obešena, ramena povijena napred, ruke mlitavo visile. S vremana na vreme, kada bi im neka kombinacija odsjaja izuzetno jako preplavila svest, ukrutili bi se, trgli i zažmurili, kao da ih je nešto udarilo. Naglo bi porumeneli, iskezili zube, zakolutali oèima, stali nešto da mrmljaju i šapuæu sami sebi; i veæ u sledeæem trenutku opet bi se potpuno umirili.
<BR>&nbsp;&nbsp;&nbsp;&nbsp;&nbsp;Kleo je znala šta oni rade. Zamenjivali su liènost ili je udvajali. Neki, izuzetno vešti, možda su je i utrostruèavali.
<BR>&nbsp;&nbsp;&nbsp;&nbsp;&nbsp;Srce joj brže zakuca. Grlo joj se steže. Kakvi li su ovde obièaji? - pitala se. Da li se ide odmah pravo na podijum sa svetlostima i ukljuèuje u svetleæe šare, ili se oèekuje da æete prvo priæi šanku i nešto popiti i razmeniti koju pošalicu uz grohotni smeh?
<BR>&nbsp;&nbsp;&nbsp;&nbsp;&nbsp;Pogleda prema šanku. Desetak mušterija je tamo veæ sedelo, veæinom muškaraca, dvojica su je otvoreno merili pogledom, s onim izrazom pazi-nova-cura. Kleo im uzvrati pogled, hladno i bez snebivanja. Sasvim obièni momci, osrednje privlaèni, tridesetih ili tek zašli u èetrdesete godine, odeveni u klasièna odela poslovnih ljudi, normalno podšišani: mladi pravnici, komercijalisti, možda berzanski posrednici - tipièni mladi ljudi koji s uspehom prave karijere i sada su izašli da se malo provedu, ona vrsta koju biste mogli da sretnete bilo gde. Vidi ovoga - visok, atletski graðen, kovrdžave kose, s naoèarima. Blagi, ironièni smešak, staložen, ispitivaèki pogled. Gotovo da deluje profesionalno. A ipak, ipak - iza tog glatkog, pametnog èela ko zna kakve se èudne misli roje i šta tu kljuèa! Koliko se skrivenih duša tu gura i izviruje! Stravièno. Primamljivo.
<BR>&nbsp;&nbsp;&nbsp;&nbsp;&nbsp;Neodoljivo.
<BR>&nbsp;&nbsp;&nbsp;&nbsp;&nbsp;Kleo je odolela. Samo polako, samo polako. Umesto da priðe baru, ona se mirno i vedra lica uputi onima na podijumu, pronaðe jedno prazno mesto, namesti se, upravi pogled prema ogledalima na drugoj strani prostorije. Rastavljenih nogu, stopala èvrsto priljubljenih uz pod, obešenih ramena. Kugla koja se vrtela rasipala je talase crvene i ljubièaste svetlosti hiljadostruko raspršene, pravo u njeno uzdignuto lice.
<BR>&nbsp;&nbsp;&nbsp;&nbsp;&nbsp;Hajde. Hajde. Hajde. Hajde. Ti si Kleo. Ti si Džudi. Ti si Lija. Ti si Liza. Hajde. Hajde. Hajde. Hajde. Sjaj joj se u kaskadama prelivao preko ivica duše, zapljuskivao bedeme njene liènosti. Doði, uði, preplavi me, rascepi me, zameni me. Ti si Lija i Liza. Ti si Kleo i Džudi i Lija i Liza. Hajde. Hajde. Hajde. Hajde.
<BR>&nbsp;&nbsp;&nbsp;&nbsp;&nbsp;U glavi joj se vrtelo. Pred oèima joj se zamutilo. Soba se zavrte oko nje.
<BR>&nbsp;&nbsp;&nbsp;&nbsp;&nbsp;Je li to to? Da li se to ona deli na dvoje? Ili se zamenjuje? Možda da. Možda, u svakome, èak i u njoj postoji sposobnost za tako nešto, i da bi se probudila dovoljno je samo da bude svetlosti, ogledala, pravog ambijenta, volje.
<BR>&nbsp;&nbsp;&nbsp;&nbsp;&nbsp;Ja sam mnogo njih. Ja sam mnogolika. Ja sam Kleo koja se pretvara u Liju. Ja sam Džudi, i ja sam...
<BR>&nbsp;&nbsp;&nbsp;&nbsp;&nbsp;Ne. Ja sam Kleo.
<BR>&nbsp;&nbsp;&nbsp;&nbsp;&nbsp;Ja sam Kleo.
<BR>&nbsp;&nbsp;&nbsp;&nbsp;&nbsp;Vrti mi se u glavi i pozlilo mi je, i ja sam Kleo i samo Kleo, kao što sam oduvek bila. Ja sam Kleo i samo Kleo, i sada æu pasti.
<BR>
<BR>&nbsp;&nbsp;&nbsp;&nbsp;&nbsp;"Polako", reèe on. "Jeste li dobro?"
<BR>&nbsp;&nbsp;&nbsp;&nbsp;&nbsp;"Bolje mi je, èini mi se. Auu!"
<BR>&nbsp;&nbsp;&nbsp;&nbsp;&nbsp;"Niste odavde, a?"
<BR>&nbsp;&nbsp;&nbsp;&nbsp;&nbsp;"Iz Sakramenta. Kako ste pogodili?"
<BR>&nbsp;&nbsp;&nbsp;&nbsp;&nbsp;"Suviše ste brzo prešli na podijum. Ovdašnji svet zna za jadac. Ovaj lokal ima najbrža ogledala na celom zapadu. Oduvaæe Vas, ako ne pazite. Ne možete tek tako izaæi i krenuti odmah na ono najveæe - morate se polako i postepeno prilagoðavati. Jeste li sigurni da Vam nije ništa?"
<BR>&nbsp;&nbsp;&nbsp;&nbsp;&nbsp;"Èini mi se."
<BR>&nbsp;&nbsp;&nbsp;&nbsp;&nbsp;On je bio onaj visoki momak iz bara, atletski graðen, profesionalac. Pretpostavljala je da je stigao da je uhvati pre nego što je pala, jer nije oseæala modrice.
<BR>&nbsp;&nbsp;&nbsp;&nbsp;&nbsp;Rukom ju je sada ovlaš pridržavao za desni lakat i blago gurao ka jednom od stolova pored zida.
<BR>&nbsp;&nbsp;&nbsp;&nbsp;&nbsp;"Kako se sada trenutno zoveš?" upita je.
<BR>&nbsp;&nbsp;&nbsp;&nbsp;&nbsp;"Džudi."
<BR>&nbsp;&nbsp;&nbsp;&nbsp;&nbsp;"Ja sam Ven."
<BR>&nbsp;&nbsp;&nbsp;&nbsp;&nbsp;"Pa, zdravo, Vene."
<BR>&nbsp;&nbsp;&nbsp;&nbsp;&nbsp;"Jesi li za konjak? Da se još malo bolje povratiš."
<BR>&nbsp;&nbsp;&nbsp;&nbsp;&nbsp;"Ne pijem."
<BR>&nbsp;&nbsp;&nbsp;&nbsp;&nbsp;"Nikada?"
<BR>&nbsp;&nbsp;&nbsp;&nbsp;&nbsp;"Lija je ona koja pije", reèe ona.
<BR>&nbsp;&nbsp;&nbsp;&nbsp;&nbsp;"A, tako. Stara prièa. Ona se nacvrca a ti posle budeš mamurna. I ja imam jednog takvog, samo što je to kod njega kineska hrana. Baš ga briga što moj sistem za varenje ne podnosi rakove u ljutom i kiselom sosu. Nadam se da joj vraæaš ravnom merom."
<BR>&nbsp;&nbsp;&nbsp;&nbsp;&nbsp;Kleo se nasmeši i ne reèe ništa.
<BR>&nbsp;&nbsp;&nbsp;&nbsp;&nbsp;On ju je pažljivo posmatrao. Da li je bio zainteresovan ili samo uètiv prema devojci koja oèigledno nije umela da se snaðe daleko od kuæe? Zainteresovan, odluèi ona. Izgleda da je poverovao u prièu o Liji.
<BR>&nbsp;&nbsp;&nbsp;&nbsp;&nbsp;Pazi sada, upozori Kleo samu sebe. Nasigurniji naèin da se pre ili posle odaš je da poèneš da gomilaš pojedinosti koje zvuèe ubedljivo.
<BR>&nbsp;&nbsp;&nbsp;&nbsp;&nbsp;Ono što treba da radi, znala je, bilo je da nastoji da deluje ubedljivo bez mnogo truda; sedi lepo, slušaj njega, saznaj kako to zaista ide meðu tim svetom.
<BR>&nbsp;&nbsp;&nbsp;&nbsp;&nbsp;"Šta radiš, tamo u Sakramentu?"
<BR>&nbsp;&nbsp;&nbsp;&nbsp;&nbsp;"Ništa posebno zanimljivo."
<BR>&nbsp;&nbsp;&nbsp;&nbsp;&nbsp;"Sirota Džudi. Posrednik u kupovini nekretnina?"
<BR>&nbsp;&nbsp;&nbsp;&nbsp;&nbsp;"Kako si pogodio?"
<BR>&nbsp;&nbsp;&nbsp;&nbsp;&nbsp;"Svaka druga žena koju u poslednje vreme upoznam bavi se posredstvom u kupovini nekretnina. Šta je Lija?"
<BR>&nbsp;&nbsp;&nbsp;&nbsp;&nbsp;"Šljokara."
<BR>&nbsp;&nbsp;&nbsp;&nbsp;&nbsp;"Tu se baš ne zaraðuje bogznakako."
<BR>&nbsp;&nbsp;&nbsp;&nbsp;&nbsp;Kleo slegnu ramenima. "Ona to i ne mora. Mi ostale je izdržavamo."
<BR>&nbsp;&nbsp;&nbsp;&nbsp;&nbsp;"Nekretnine i šta još?"
<BR>&nbsp;&nbsp;&nbsp;&nbsp;&nbsp;Nije bila sigurna da pravila ponašanja mnogolikih dozvoljavaju da se prièa o svojim drugim liènostima. Ali bila se pripremila unapred. "Liza je arhitekt-specijalista za ureðivanje pejzaža i otvorenih prostora. Kleo radi na proizvodnji softvera. Sve smo stalno zauzete."
<BR>&nbsp;&nbsp;&nbsp;&nbsp;&nbsp;"Liza bi trebalo da se upozna s Èakom. Pravi je ðavo za hortikulturu. Ortak u firmi za iznajmljivanje biljne dekoracije - znaš, ogromne dracene i filadendroni za kancelarije, toliko-i- toliko meseèno, zamenjuje ih kada više ne deluju sveže. Liza i Èak bi celu noæ umeli da prièaju o palmama i bromelicejama i kaktusima."
<BR>&nbsp;&nbsp;&nbsp;&nbsp;&nbsp;"Treba da ih upoznamo."
<BR>&nbsp;&nbsp;&nbsp;&nbsp;&nbsp;"Da, trebalo bi."
<BR>&nbsp;&nbsp;&nbsp;&nbsp;&nbsp;"Ali prvo moramo upoznati Vena i Džudi."
<BR>&nbsp;&nbsp;&nbsp;&nbsp;&nbsp;"A, potom, možda Vena i Kleo", reèe on.
<BR>&nbsp;&nbsp;&nbsp;&nbsp;&nbsp;Za trenutak je potrese oseæanje straha. Zar je veæ uspeo da je otkrije? "Zašto Vena i Kleo? Kleo je trenutno odsutna. Ti razgovaraš sa Džudi."
<BR>&nbsp;&nbsp;&nbsp;&nbsp;&nbsp;"Polako. Polako!"
<BR>&nbsp;&nbsp;&nbsp;&nbsp;&nbsp;Ali ona nije mogla da se zaustavi. "Ne mogu ti isporuèiti Kleo tek tako, znaš. Ona živi onako kako hoæe."
<BR>&nbsp;&nbsp;&nbsp;&nbsp;&nbsp;"Polako", ponovi on. "Sve što sam hteo da kažem jeste da Ven i Kleo imaju sliènosti. Ven takoðe radi na softveru."
<BR>&nbsp;&nbsp;&nbsp;&nbsp;&nbsp;Kleo se opusti. Reèe, uz mali smešak: "Oh, pa nije valjda, zar i ti? Zar baš svako, u poslednje vreme? Ja sam mislila da si ti u nekoj od akademskih karijera. Profesor univerziteta ili nešto slièno."
<BR>&nbsp;&nbsp;&nbsp;&nbsp;&nbsp;"Jesam. U Kaliforniji."
<BR>&nbsp;&nbsp;&nbsp;&nbsp;&nbsp;"Softver?"
<BR>&nbsp;&nbsp;&nbsp;&nbsp;&nbsp;"U izvesnom smislu. Lingvistika. Metalingvistika, u stvari. Moja oblast je jezik jezika - osnovni podskupovi, nervne koordinate komunikacije, osnovni programi koje koristi èoveèiji mozak, operacioni sistemi. Um kao kompjuter, kompjuter kao um. Na tu temu umem da postanem veoma dosadan."
<BR>&nbsp;&nbsp;&nbsp;&nbsp;&nbsp;"Meni um ne izgleda kao dosadna tema."
<BR>&nbsp;&nbsp;&nbsp;&nbsp;&nbsp;"Meni, ipak, nekretnine ne izgledaju kao dosadna tema. Prièaj mi o hipotekama na hipoteke i o trostrukom iznajmljivanju."
<BR>&nbsp;&nbsp;&nbsp;&nbsp;&nbsp;"A ti meni prièaj o Èomskom i o Bendžaminu Vorfu", reèe ona.
<BR>&nbsp;&nbsp;&nbsp;&nbsp;&nbsp;On razrogaèi oèi. "Èula si za Bendžamina Vorfa?"
<BR>&nbsp;&nbsp;&nbsp;&nbsp;&nbsp;"Magistrirala sam komparativnu lingvistiku. To je bilo pre nekretnina."
<BR>&nbsp;&nbsp;&nbsp;&nbsp;&nbsp;"Eto kakav sam ja baksuz", reèe on. "Imam dragocenu priliku da saznam šta najbolje prolazi u tržnim centrima, a ona hoæe sa mnom da prièa o Vorfu i Èomskom."
<BR>&nbsp;&nbsp;&nbsp;&nbsp;&nbsp;"Mislila sam da je svaka druga žena koju u poslednje vreme sreæeš posrednik u trgovini nekretninama. S njima prièaj o tržnim centrima."
<BR>&nbsp;&nbsp;&nbsp;&nbsp;&nbsp;"One sve hoæe da razgovaraju o Vorfu i Èomskom. Zvuèi intelektualnije."
<BR>&nbsp;&nbsp;&nbsp;&nbsp;&nbsp;"Jadni Ven."
<BR>&nbsp;&nbsp;&nbsp;&nbsp;&nbsp;"Jeste. Jadni Ven." A onda se nagnu k njoj preko stola i reèe, ublažavajuæi ton. "Znaš, nije trebalo da napravim onaj štos o Venu i Kleo. Ispao sam veoma nasrtljiv."
<BR>&nbsp;&nbsp;&nbsp;&nbsp;&nbsp;"Sve je u redu, Ven. Nisam to ozbiljno shvatila."
<BR>&nbsp;&nbsp;&nbsp;&nbsp;&nbsp;"Izgledalo je da jesi. Delovala si veoma ljutito."
<BR>&nbsp;&nbsp;&nbsp;&nbsp;&nbsp;"Pa, možda sam i bila u poèetku. Ali onda sam shvatila da se samo zavitlavaš."
<BR>&nbsp;&nbsp;&nbsp;&nbsp;&nbsp;"Ipak, nije trebalo to da kažem. Bila si potpuno u pravu: Sada je Džudino vreme. Kleo nije ovde, i ništa ne mari. Hoæu da upoznam Džudi."
<BR>&nbsp;&nbsp;&nbsp;&nbsp;&nbsp;"Upoznaæeš je", reèe ona. "Ali moæi æeš i Kleo, i Lizu i Liju. Upoznaæu te sa celim društvom. Nemam ništa protiv."
<BR>&nbsp;&nbsp;&nbsp;&nbsp;&nbsp;"Jesi li sigurna?"
<BR>&nbsp;&nbsp;&nbsp;&nbsp;&nbsp;"Potpuno."
<BR>&nbsp;&nbsp;&nbsp;&nbsp;&nbsp;"Neki od nas drže svoje druge liènosti u strogoj tajnosti."
<BR>&nbsp;&nbsp;&nbsp;&nbsp;&nbsp;"Zaista?" upita Kleo.
<BR>&nbsp;&nbsp;&nbsp;&nbsp;&nbsp;"Ponekad. Ne uvek."
<BR>&nbsp;&nbsp;&nbsp;&nbsp;&nbsp;"Meni ne smeta. Možda æeš još noæas upoznati neke od mojih." Ona baci pogled ka podijumu. "Mislim da sam se sasvim povratila. Htela bih opet da oprobam ogledala."
<BR>&nbsp;&nbsp;&nbsp;&nbsp;&nbsp;"Da se zameniš?"
<BR>&nbsp;&nbsp;&nbsp;&nbsp;&nbsp;"Da se udvojim", reèe ona. "Htela bih da prizovem Liju. Ona da pije, ja da razgovaram. Hoæe li ti smetati ako i ona bude s nama?"
<BR>&nbsp;&nbsp;&nbsp;&nbsp;&nbsp;"Neæe, pod uslovom da nije od onih prljavih pijanica. Ili podmuklih."
<BR>&nbsp;&nbsp;&nbsp;&nbsp;&nbsp;"Mogu da je držim pod kontrolom kada smo udvojene. Hajde, provedi me kroz ogledala."
<BR>&nbsp;&nbsp;&nbsp;&nbsp;&nbsp;"Samo vodi raèuna. U San Francisku nisu kao ona u Sakramentu. To si veæ iskusila."
<BR>&nbsp;&nbsp;&nbsp;&nbsp;&nbsp;"Ovog puta æu paziti šta radim. Hoæemo li izaæi na podijum?"
<BR>&nbsp;&nbsp;&nbsp;&nbsp;&nbsp;"Svakako", reèe on.
<BR>&nbsp;&nbsp;&nbsp;&nbsp;&nbsp;Kada su pošli ka podijumu priðe im jedan vitki mladiæ u majici sa kratkim rukavima, otprilike tridesetih godina. Obrijana glava, debeli brkovi, medaljoni, èizme. Baš pravi momak iz San Franciska, pravi peško. On se namršti na Kleo i upilji se u Vena.
<BR>&nbsp;&nbsp;&nbsp;&nbsp;&nbsp;"Jesi li ti, Nede?" upita.
<BR>&nbsp;&nbsp;&nbsp;&nbsp;&nbsp;Ven se namrgodi i odmahnu glavom. "Nisam. Sada nisam."
<BR>&nbsp;&nbsp;&nbsp;&nbsp;&nbsp;"Oprosti. Izvini, molim te, trebalo je da shvatim." Èovek sa obrijanom glavom pocrvene i žurno se udalji.
<BR>&nbsp;&nbsp;&nbsp;&nbsp;&nbsp;"Hajd'mo", reèe Ven Klei.
<BR>
<BR>&nbsp;&nbsp;&nbsp;&nbsp;&nbsp;Ovoga puta bilo joj je lakše da održi ravnotežu. Pomoglo joj je i to što je znala da je on u blizini. Pa, ipak talasi svetlosti koja se prelamala nadolazili su, udarajuæi o nju, udarajuæi, udarajuæi. Napadali su je celu: svirepo, neumitno, nadmoæno. Morala je da se bori s lupanjem srca, dobovanjem u slepooènicama, malaksalašæu u kolenima. I u tome su oni nalazili zadovoljsttvo? To li je njihovo vrhunsko uživanje?
<BR>&nbsp;&nbsp;&nbsp;&nbsp;&nbsp;Ali oni su bili mnogoliki a ona je bila samo jedna Kleo, i u tome je - znala je - ležala ona bitna razlika. Izgleda da je umela dobro da se pretvara. Mogla je da izmisli i odigra Džudi, Lizu, Liju, da svakoj od njih dodeli po mali ugao u svojoj liènosti, da im da razlièite glasove, izraze lica, individualnost i identitet. Dok je kod kuæe probala pred ogledalom uspevala je da ubedi samu sebe. Možda je èak uspela da ubedi i njega. Ali dok je kovitlac svetlosti naginjao i ljuljao bezbroj isprepletanih ogledala i u slalomu prilazio kapijama njene uskomešane duše, u njoj se poèeo raðati oèajnièki strah da nikada neæe uspeti da postane jedna od njih, ma kako vešto podražavala njihove zapetljancije.
<BR>&nbsp;&nbsp;&nbsp;&nbsp;&nbsp;Je li zaista tako? Zar je zauvek osuðena da ostane izvan njihovog neodoljivog sveta i da beznadežno zaviruje u njega? Još je rano da se zna - isuviše rano, pomisli, da se prizna poraz.
<BR>&nbsp;&nbsp;&nbsp;&nbsp;&nbsp;Ovoga puta uspela je makar toliko da ne padne. Podvrgavala se muèenju ogledalima dokle god je mogla da izdrži, a potom, ne èekajuæi na njega, siðe s podijuma i krenu - pažljivo, pažljivo hodajuæi po konopcu zategnutom iznad provalije - ka baru. Kada je u glavi prestalo da joj se vrti naruèila je piæe i oprezno srknula. Mogla je da oseti kako joj se alkohol polako, centimetar po centimetar, razliva kroz krvotok. To je umiri. Ven je u zanosu stajao na podijumu, i s vremena na vreme bi zadrhtao iznenada i kao u grèu, i to je trajalo samo deliæ sekunde. Znala je da se udvajao: prizivao je jednu od svojih liènosti. Mnogoliki su uglavnom zato i dolazili u te klubove. Njihovi raznovrsni identiteti više nisu bivali primorani da borave u strogo odvojenim odeljcima njihovog uma. Uz pomoæ ogledala i svetlosti oni veštiji su umeli da spoje za kratko vreme dve ili, èak, tri svoje liènosti u nešto složenije. Kada se vrati ovamo, mislila je, on æe biti Ven plus iks, a ja æu morati da se pravim da sam Džudi plus Lija.
<BR>&nbsp;&nbsp;&nbsp;&nbsp;&nbsp;Poèela je da se priprema na to. Sa Džudi je bilo lako. Džudi je uglavnom bila istinska Kleo, žena posrednik za nekretnine iz Sakramenta, uz dodatak Kleinih shvatanja o tome kako je biti jedno od mnogolikih. A Lija? Kleo ju je zamišljala kao curu od dvadeset tri godine iz Los Anðelesa, nekadašnju juniorsku zvezdu u tenisu koja je slomila nožni èlanak prilikom jednog glupog skoka i kasnije se odala piæu da bi olakšala bol i gubitak karijere. Nesputana obzirima, nepredvidljiva, neuredna, žestoka, surova: sve ono što Kleo nije bila. Da li bi možda mogla da bude Lija? Povuèe duboki gutljaj piæa i namesti Lijin izraz lica: pogled tvrd i svetlucav; mišiæi na obrazima zategnuti.
<BR>&nbsp;&nbsp;&nbsp;&nbsp;&nbsp;Ven je upravo napuštao podijum. Kretnje kao da su mu se promenile: bio je ukoèen, gotovo trapav, visoko podignutih ramena, èudno izbaèenih laktova. Izgledao je toliko drukèije da se pitala da li ja uopšte to isti èovek.
<BR>&nbsp;&nbsp;&nbsp;&nbsp;&nbsp;"Nisi se zamenio, zar ne?"
<BR>&nbsp;&nbsp;&nbsp;&nbsp;&nbsp;"Udvojio sam se. Pol je sada sa mnom."
<BR>&nbsp;&nbsp;&nbsp;&nbsp;&nbsp;"Pol?"
<BR>&nbsp;&nbsp;&nbsp;&nbsp;&nbsp;"Pol je iz Teksasa. Geolog, fantastièni pokeraš, svira gitaru." Ven se nasmeši, i to je izgledalo kao da je povukao u sebi neki menjaè brzine. Dubljim glasom i razvuèeno, on progovori: "I bo'me dobro pevam, gospoja. Ven je ljubomoran, jer njegovo pevanje nije ni za cvonjka. 'Oæete da trgnemo još po jednu, a?"
<BR>&nbsp;&nbsp;&nbsp;&nbsp;&nbsp;"Aha", reèe Kleo, nemarno, onako po Lijinski.
<BR>
<BR>&nbsp;&nbsp;&nbsp;&nbsp;&nbsp;Stan mu je bio u blizini; veselo, prozraèno, komotno mestašce u oblasti gde se nalazilo pristanište za jahte. Odmah se videlo da mu je život bio podeljen na više delova: izbor grafika i drugih slika po zidovima odavao je ukus èetvorice ili petorice ljudi, od koji je jedan imao veliku sklonost ka živopisnim scenama izlaska sunca iznad Velikog kanjona u Koloradu, drugi ka Pikasu i Mirou, a neko treæi ka prefinjenim, impresionistièkim prizorima pariskih ulica i cvetnih trgova. Soba, ogromnih prozora okrenutih suncu, sadržala je najveæe i nazdravije kuæne biljke koje je Kleo ikada imala priliku da vidi. Druga soba je bila pretrpana tehnièkim knjigama i nauènim èasopisima, a treæa bila opremljena s tri do èetiri blistave mašine za vežbanje mišiæa. Neke sobe su bile upravo nastrano uredne i èiste, neke u neverovatnom haosu. Neke su bile nameštene jednostavno i oskudno, druge, pak, nemarno i pretrpano. Stalno je oèekivala da æe naiæi na ostale stanare kako tumaraju unaokolo. Ali nije bilo nikoga, samo Ven. I Pol.
<BR>&nbsp;&nbsp;&nbsp;&nbsp;&nbsp;Pol je natoèio piæe i tiho poèeo da svira gitaru, prièajuæi joj razmetljive prièe o svojim istraživanjima ruda po visoravnima zapadnog Teksasa. Pol je na španskom otpevao nešto što je zvuèalo dosta skaredno, a Kleo, preuzevši Lijin glas, zvonko je pratila refren, namerno grešeæi u tonalitetu. Ali onda je Pol otišao, i Ven se spustio sasvim blizu pored nje na divan. Hteo je da sazna još ponešto o Džudi i isprièao joj je nešto malo o Venu, i nijedna druga liènost nije im se umešala u razgovor. Bila je sigurna da je to namerno. Ostali su do kasno u noæ. Pol se vratio pred kraj, da im isprièa nekoliko viceva i da tiho otpeva ponoænu pesmu, ali kada su njih dvoje otišli u spavaæu sobu, bila je s Venom. U to je bila sigurna.
<BR>&nbsp;&nbsp;&nbsp;&nbsp;&nbsp;A kada se ujutro probudila bila je sama. Odjednom se zbunila i nije mogla da se seti gde je, ali veæ u sledeæem trenutku znala je, i znala je i kako se tu našla, pa je sela u postelji i zatreptala oèima. Ušla je zatim u kupatilo i pljusnula šaku vode preko lica. Nije se potrudila ni da se obuèe, veæ je šljapkajuæi krenula po stanu, tražeæi Vena.
<BR>&nbsp;&nbsp;&nbsp;&nbsp;&nbsp;Našla ga je u sobi za vežbanje kako radi na mašini za veslanje, ali to više nije bio Ven. Bio je odeven u tesne farmerke i belu majicu s kratkim rukavima, i izgledao je nekako mlaði, mršaviji, življi. Na èelu su mu se iskrile kapljice znoja, ali nije delovao zadihano. Uputio joj je hladnokrvan, nezainteresovano procenjivaèki, potpuno aseksualan pogled, kao da mu uopšte nije bilo neobièno što se jedna gola žena stvorila u kuæi, i nije bio ni najmanje zbunjen zbog toga. "Dobro jutro. Ja sam Ned. Drago mi je što smo se upoznali." Glas mu je bio viši od Venovog, mnogo viši od Polovog, i nekako èudno, preterano taèno, izgovarao je svaki slog.
<BR>&nbsp;&nbsp;&nbsp;&nbsp;&nbsp;Zaprepašæena, odjednom puna snebivanja i kajuæi se što se nije obukla pre nego što je izašla iz spavaæe sobe, ona jednom rukom prekri dojke, iako mu njena golotinja izgleda nije ništa znaèila. "Ja sam - Džudi. Došla sam s Venom."
<BR>&nbsp;&nbsp;&nbsp;&nbsp;&nbsp;"Znam. Proèitao sam u našoj beležnici." On gipko povuèe vesla na mašini, zabaci se unazad, potom se naže napred. "Posluži se sama iz frižidera", reèe. "Ne ustruèavaj se, kao da si u svojoj kuæi. Ven ti je ostavio pisamce u kuhinji."
<BR>&nbsp;&nbsp;&nbsp;&nbsp;&nbsp;Ona je buljila u njega: njegove šake, usne, dugaèke, mišiæave ruke. Setila se njegovog dodira, poljupca, mekoæe njegove kože. A sada, ta savršena ravnodušnost. Ne. Nisu to bili njegovi poljupci, njegov dodir. Bili su Venovi. A Vena sada više nije bilo. U njegovom telu sada je obitavao drugi stanar, neko koga nije uopšte poznavala i koji se nije seæao sinoænih zagrljaja. Proèitao sam u našoj beležnici. Oni su jedan drugom ostavljali podsetnike, biltene. Kleo se naježi. Znala je, manje-više, šta može da oèekuje, ali sam doživljaj se veoma razlikovao od pukog èitanja o tome. Oseti se gotovo kao da je upala meðu biæa sa druge planete.
<BR>&nbsp;&nbsp;&nbsp;&nbsp;&nbsp;Ali to si sama htela, pomisli. Zar ne? To nešto zagonetno, tajnovito, nepredvidljivo, prosto sablasno? Htela je da malo prokrstari jednim drugim svetom jer je njen vlastiti postao tako bajat, uzak, skuèen. I evo je, tu je. Dobro jutro. Ja sam Ned. Drago mi je što smo se upoznali.
<BR>&nbsp;&nbsp;&nbsp;&nbsp;&nbsp;Venovo pisamce bilo je zakaèeno za frižider malom, žutom magnetnom zakaèaljkom u obliku bubamare. VEÈERAS NA VEÈERU KOD MIŠELA? TI I JA I KO ZNA KO JOŠ. POZOVI ME.
<BR>&nbsp;&nbsp;&nbsp;&nbsp;&nbsp;Tako je poèelo. Sledeæih deset dana viðali su se svako veèe. Obièno bi se sastali u nekom restoranu s tri zvezdice, veèerali dugo i intimno, vraæali se u njegov stan. Jedne blage, vedre noæi odvezli su se na plažu i gledali talase kako se lome o Greben foka, sve dok ponoæ nije veæ davno prošla. Jednom drugom prilikom prošetali su se kroz Ribarski kej, i vratili se s tri kese pune lepljivih uspomena na tu šetnju, a da ni sami nisu znali otkuda im.
<BR>&nbsp;&nbsp;&nbsp;&nbsp;&nbsp;Ven mu je bilo glavno ime - videla ga je jedne noæi na kreditnoj kartici - i to je izgleda bio i njegov glavni identitet, iako je, znala je, imao mnogo drugih. U poèetku je nerado prièao o tome, ali èetvrte ili pete noæi rekao joj je da ima devet važnijih liènosti i šesnaest manje znaèajnih. Pored Pola, geologa, Èaka, koji se bavio hortikulturom, i Neda, homoseksualca, Kleo je èula da postoji i Nat, špekulant na berzi - imao je pedeset godina i bio je debeo, svake nedelje sticao je bogatstvo i provodio vreme ili u Las Vegasu ili na Majami Bièu; Henri je bio pesnik, koji se stideo i nikada nije dozvoljavao da mu neko proèita ono što piše; Dik je uèio za glumca; Hal je nekada predavao pravo na Harvardu; Dejv je vozio jahtu; Nikolas je bio hazarder na kartama.
<BR>&nbsp;&nbsp;&nbsp;&nbsp;&nbsp;A zatim je bilo i onih koji su se pojavljivali tek delimièno; neki nisu imali ni imena, samo su èudno govorili i voleli su da se prave važni.
<BR>&nbsp;&nbsp;&nbsp;&nbsp;&nbsp;Ipak, te njegove druge liènosti viðala je veoma retko. Kao i drugi mnogoliki, i on je patio od povremenih preobražaja mimo svoje volje. Jedne noæi, dok su vodili ljubav, iznenada je postao Hal, a jednom drugom prilikom ceo sat je bio pretvoren u Dejva, a u magnovenjima javljali bi se i Henri i Nikolas. Kleo bi odmah primetila kad god bi se takva zamena odigrala. Ti trenuci bili su joj zastrašujuæi i uzbudljivi, i nekako èudno zabavni. Ali, uopšte uzev, on je veoma dobro vladao sobom, i ostajao je Ven, kao da oseæa jaku potrebu da nju doživi kao Ven, i samo kao Ven. Ponekad bi se udvojio, dovodeæi Pola da peva uz gitaru, ili Dika da joj recituje neki sonet, ali i u tim trenucima Venova liènost je ostajala prisutna i vladala situacijom. Izgleda da je bar ponekad umeo da se udvoji po svojoj volji, bez pomoæi ogledala i pomoæi svetlosti. Od kada je znao za sebe bio je aktivan i uspešan mnogoliki - još od detinjstva, možda èak i od roðenja - i godinama se posveæivao zadatku da ovlada svojim podeljenim umom.
<BR>&nbsp;&nbsp;&nbsp;&nbsp;&nbsp;Svi njegovi likovi koje je upoznala u osnovi su bile privlaène liènosti: bili su energièni, stabilni, odluèni muškarci, koji su uživali u životu i izgleda da su znali kako da sebi pribave ono što žele. Iako su se meðusobno veoma razlikovali, ona ih je bez teškoæa sve mogla pratiti unazad do Vena, od koga su se, tako je mislila, svi oni odvojili. Jedina zagonetka bio joj je Nat, igraè na berzi. Kleo je jedva mogla da zamisli kako on izgleda kada postane Nat - slatkoreèiv i opak, to da, ali kako je uspevao da izgleda petnaest godina stariji i teži èetrdeset funti? Možda je sve to izvodio izrazima lica i držanjem. Ali nikada nije uspela da vidi Nata. I vremenom je shvatila da misli isuviše uprošæeno ako Pola, Dika, Neda i ostale shvata samo kao Vena koji svoju liènost proširuje na razne naèine.
<BR>&nbsp;&nbsp;&nbsp;&nbsp;&nbsp;Ali i sam Ven je bio isto onoliko nepotpun kao i ostali. Bio je samo jedan od mnogih koji su se razvili paralelno, svaki od njih autonomno, svaki od njih samo deliæ jedne celine. Iako je Ven vladao telom najveæi deo vremena, ipak nije imao predstavu o tome šta one druge liènosti rade dok one vladaju, pa je i sam morao da se osloni na nagaðanja, èudne tragove, i one beleške i poruke koje bi se potrudili da mu ostave, kako bi mogao da zna šta se dogaðalo dok on nije bio u svesti. "Jedini koji sve zna je Majkl. On ima sedam godina, pametan je kao lisica, i sve vreme održava kontakt sa svima vama."
<BR>&nbsp;&nbsp;&nbsp;&nbsp;&nbsp;"Zapis tvoje memorije", reèe Kleo.
<BR>&nbsp;&nbsp;&nbsp;&nbsp;&nbsp;Ven klimnu glavom. Svi mnogoliki, znala je imali su po jednu liènost koja je uvek bila potpuno svesna i znala šta sve ostale rade - veæinom neko dete, posmatraèa koji je boravio daleko u dubinama uma, igrao se svojih igara i izranjao samo kada bi bilo potrebno da se izbegne neka kriza koja bi ugrozila celu grupu. "Samo nas je obavestio da je Etiopljanin", reèe Ven. "I tako mi svake dve do tri nedelje odemo preko Ouklenda u jedan etiopski restoran koji on voli, i tu se on udvara kelnericama na amfarskom jeziku."
<BR>&nbsp;&nbsp;&nbsp;&nbsp;&nbsp;"To vam i nije neka preteška obaveza. Èula sam da su etiopljani veoma lep narod."
<BR>&nbsp;&nbsp;&nbsp;&nbsp;&nbsp;"Svakako. Ali oni svi misle da je to samo šala, a i Majkl ne zna kako da osvoji ženu. Tek mu je sedam godina, znaš. I zato Ven od svega toga nema nikakvu korist sem što malo vežba komparativnu lingvistiku, i pokvari stomak. Etiopska hrana je najzaèinjenija na svetu. A ja ne podnosim zaèinjenu hranu."
<BR>&nbsp;&nbsp;&nbsp;&nbsp;&nbsp;"Ni ja", reèe ona. "Ali Liza je obožava. Naroèito meksikansku. Uostalom, niko još nije rekao da je lako živeti u istom telu sa drugima, zar ne?"
<BR>
<BR>&nbsp;&nbsp;&nbsp;&nbsp;&nbsp;Znala je da mora da pazi kad ispituje Vena o naèinu na koji živi, kao jedan od mnogolikih. Jer i ona je trebalo da bude jedna od njih. Ali iskoristila je to što je iz Sakramenta kao opravdanje što naizgled ima stvari koje ne zna o obièajima mnogolikih i njihovom svakodnevnom naèinu življenja. Iako je i ona još od detinjstva znala da je mnogolika - tako mu je rekla - rasla je u sredini koja nije rado prihvatala podeljene liènosti, za razliku od San Franciska gde je veæ godinama otvoreno postojala jedna potkultura mnogolikih. U svojoj usamljenosti, ne znajuæi da ima još mnogo takvih kao što je ona, u poèetku je mislila da boluje od ozbiljnog duševnog poremeæaja. Tek nedavno, tako mu je rekla, poèela je da shvata ogromne prednosti života mnogolikih; bogatstvo složenost, punoæu obdarenosti i doživljaja u kojima je mogla slobodno da uživa jedna mnogolika duša. I zato je došla u San Francisko. Zato je tako žudno upijala sve što joj je on kazivao o sebi.
<BR>&nbsp;&nbsp;&nbsp;&nbsp;&nbsp;Pazila je, takoðe, kad god je prikazivala svoje druge liènosti. Želela je da ne mora da se pretvara da ih ima. Ali ipak ih je morala ispoljiti s vremena na vreme, veæ i samo zato da bi održala Venovu zainteresovanost za sebe. Ravnodušnost mnogolikih prema jednolikima bila je opštepoznata. Smatrali su ih tupim, isuviše jednostavnim, dvodimenzionalnim. Tražili su uzbuðenja u tome da zagrle jednu osobu a otkriju drugu, ili èak dve, ili tri. I zato mu je davala Lizu, davala mu Liju, davala mu Džudi-koja-je-bila-Kleo i Kleo-koja-je-bila-neko-drugi, i èesto, kad su bili u krevetu, prelazila je iz jedne u drugu liènost naizgled mimo svoje volje i neoèekivano.
<BR>&nbsp;&nbsp;&nbsp;&nbsp;&nbsp;Liza je bila mirna, obuzdana, strogo moralna osoba. Potpuno se prenerazila kada je, izmeðu dva treptaja oka, otkrila sebe u zagrljaju nepoznatog èoveka. "Ko ste Vi? Gde sam ja?" vrisnula je, otkotrljavši se u stranu i sklupèavši se kao fetus u majèinoj utrobi.
<BR>&nbsp;&nbsp;&nbsp;&nbsp;&nbsp;"Ja sam Džudin prijatelj", reèe Ven.
<BR>&nbsp;&nbsp;&nbsp;&nbsp;&nbsp;Ona ga je belo gledala. "Znaèi, opet igra svoje stare igre."
<BR>&nbsp;&nbsp;&nbsp;&nbsp;&nbsp;Izgledao je povreðen, zbunjen, zabrinut. Pustila ga je da se malo predomišlja da li æe usred noæi morati da je vraæa u njen hotel. A onda je dozvolila da vragolasti osmeh preðe preko Lizinog lica, dozvolila da Lizina usplahirena stidljivost popusti, dozvolila Lizi da omekša i da se opusti, dozvolila Lizi da poène da prede...
<BR>&nbsp;&nbsp;&nbsp;&nbsp;&nbsp;"Pa, kada smo se veæ našli - kako ono reèe da se zoveš?"
<BR>&nbsp;&nbsp;&nbsp;&nbsp;&nbsp;To mu se dopalo. Dopadala mu se i Lija - neobuzdana, slatka, buèna, puna uzdaha, vapaja, jedna od onih koje se ritaju i tresu, koja ga je svukla s kreveta na pod i tamo nastavila da se tumba s njim. Èinilo joj se da mu se dopada i Kleo, iako je to bilo teže pogoditi jer Klein stil je bio uzdržan i s visine, ozbiljan, barokan, nedokuèiv. Brzo bi prelazila s jedne na drugu, ponekada bi u toku samo jednog sata prošla kroz sve èetiri. Vino, tako mu je rekla, kod nje izaziva brze zamene liènosti. Obavestila ga je da ima još nekoliko drugih liènosti, na veæoj dubini i fragmentarnih. Nagovestila je da su nemirne, duboko neurotiène, samoubilaèke: bile su pod kontrolom, rekla je, i neæe se oteti da mu nanesu neko zlo, ali ostavila je da takva moguænost i dalje lebdi u vazduhu, da bi njihov odnos uèinila uzbudljivijim a i svoju ulogu verodostojnijom.
<BR>&nbsp;&nbsp;&nbsp;&nbsp;&nbsp;Izgleda da je delovalo. Bilo je oèevidno da uživa u njenom društvu. Veæ je poèela da se upušta u maštanja kako bi bilo da se preseli iz Sakramenta, iznajmi stan, možda èak i da se useli kod njega, iako bi to sigurno bio veoma èudan život, pun izazova. Jer živela bi s Polom, Nedom, Èakom i svima ostalima, ne samo s njim, ali kako je sve to bilo èudesno, kako ju je mamilo i kopkalo da pokuša!
<BR>&nbsp;&nbsp;&nbsp;&nbsp;&nbsp;A onda, desetog dana, on iznenada postade veoma napet i neobièno natmuren. Upitala ga je šta mu je, on je izbegavao da odgovori, ona je navaljivala, i on napokon reèe, "Da li zaista želiš da znaš?"
<BR>&nbsp;&nbsp;&nbsp;&nbsp;&nbsp;"Dabome."
<BR>&nbsp;&nbsp;&nbsp;&nbsp;&nbsp;"Smeta mi što nisi istinska, Džudi."
<BR>&nbsp;&nbsp;&nbsp;&nbsp;&nbsp;Dah joj se preseèe. "Šta, do vraga, hoæeš da kažeš?"
<BR>&nbsp;&nbsp;&nbsp;&nbsp;&nbsp;"Znaš ti dobro šta hoæu", reèe on mirno i pun tuge. "Nemoj više pokušavati da se pretvaraš. Nema smisla."
<BR>&nbsp;&nbsp;&nbsp;&nbsp;&nbsp;Bilo je kao da ju je neko munuo u rebra.
<BR>&nbsp;&nbsp;&nbsp;&nbsp;&nbsp;Okrenula se u stranu i dugo æutala, pitajuæi se šta da kaže. I to baš sada kada je sve tako lepo krenulo, kada je veæ poèela da veruje da uspeva u svojoj maskaradi.
<BR>&nbsp;&nbsp;&nbsp;&nbsp;&nbsp;"Znaèi ti si znao?" upita plaho.
<BR>&nbsp;&nbsp;&nbsp;&nbsp;&nbsp;"Naravno da sam znao. Znao sam od prvog èasa."
<BR>&nbsp;&nbsp;&nbsp;&nbsp;&nbsp;Drhtala je. "Kako si pogodio?"
<BR>&nbsp;&nbsp;&nbsp;&nbsp;&nbsp;"Ima hiljadu naèina. Kada se zamenimo mi se promenimo. Glas, Oèi. Zategnutost mišiæa. Naèin istraživanja. Èak i moždani talasi. Test za ispoljavanje potencijala to može da pokaže. Baci mi snop jake svetlosti u oèi i ja æu emitovati odreðenu krivulju moždanih talasa, koja æe kod Neda biti drukèija, kod Èaka, opet, drukèija. Ti i Liza i Kleo i Lija sve æete biti jednake u tom pogledu. Mnogoliki nisu glumci, Džudi. Mnogoliki su odvojeni umovi u istom mozgu. To je nauèno dokazano. A ti si samo glumila. To si radila veoma dobro, ali nikako nisi mogla da me prevariš."
<BR>&nbsp;&nbsp;&nbsp;&nbsp;&nbsp;"Znaèi, pustio si me da od sebe pravim budalu."
<BR>&nbsp;&nbsp;&nbsp;&nbsp;&nbsp;"Nisam."
<BR>&nbsp;&nbsp;&nbsp;&nbsp;&nbsp;"Zašto si... kako si mogao..."
<BR>&nbsp;&nbsp;&nbsp;&nbsp;&nbsp;"Video sam te kako ulaziš one prve veèeri i privukla si me na prvi pogled. Gledao sam te kako odlaziš na podijum i kako se onesvešæuješ, i po tome sam znao da nisi mnogolika i pitao sam se: šta ona kog vraga traži ovde? Onda sam ti prišao, i tu me je uhvatilo. Osetio sam nešto što nikada ranije nisam osetio. Zvuèi li ovo kao stara, otrcana, ljubavnièka šarena laža? Ali istina je, Džudi. Ti si prva jednolika žena za koju sam se zainteresovao u svom životu."
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;On odmahnu glavom. "Ima nešto u tebi... tvoja snažna liènost, stalno budna svest, možda èak i ta tvoja žarka želja da se praviš da si mnogolika... Ne znam. Tek uhvatilo me je, uhvatilo me je, i to dobro. I ovo je bilo èarobnih desetak dana. Zaista tako mislim."
<BR>&nbsp;&nbsp;&nbsp;&nbsp;&nbsp;"Dok ti nije dosadilo."
<BR>&nbsp;&nbsp;&nbsp;&nbsp;&nbsp;"Nisi mi ti dosadila, Džudi."
<BR>&nbsp;&nbsp;&nbsp;&nbsp;&nbsp;"Kleo. To mi je pravo ime, ime jednolike. Džudi ne postoji."
<BR>&nbsp;&nbsp;&nbsp;&nbsp;&nbsp;"Kleo", reèe on kao da usnama meri tu reè.
<BR>&nbsp;&nbsp;&nbsp;&nbsp;&nbsp;"Znaèi, nisam ti dosadila iako sam samo jedna jedina. Pa, to je divno - izuzetno laskavo. Najbolje što sam danas èula. Èini mi se da bi sad trebalo da odem. Ven. Sada si Ven, zar ne?"
<BR>&nbsp;&nbsp;&nbsp;&nbsp;&nbsp;"Nemoj tako da govoriš."
<BR>&nbsp;&nbsp;&nbsp;&nbsp;&nbsp;"A kako hoæeš da govorim? Ja sam oèarala tebe, ti si oèarao mene, malo smo se poigrali i sada je gotovo. Ja nisam bila ona koja sam, ali ti si dao sve od sebe. Oboje smo dali sve od sebe. Ali ja sam ipak samo jednolika žena i tebi to neæe biti dovoljno. Neæe, na duže vreme. Još možda samo jednu noæ, nedelju dana, možda još i dve nedelje. Pre ili posle potražiæeš ono pravo, a ja za tebe nikada neæu moæi to da budem. Zbogom, Ven."
<BR>&nbsp;&nbsp;&nbsp;&nbsp;&nbsp;"Ne."
<BR>&nbsp;&nbsp;&nbsp;&nbsp;&nbsp;"Ne?"
<BR>&nbsp;&nbsp;&nbsp;&nbsp;&nbsp;"Ne idi."
<BR>&nbsp;&nbsp;&nbsp;&nbsp;&nbsp;"Nema smisla da i dalje ostanem s tobom."
<BR>&nbsp;&nbsp;&nbsp;&nbsp;&nbsp;"Ja hoæu da ostaneš."
<BR>&nbsp;&nbsp;&nbsp;&nbsp;&nbsp;"Ali, ja sam jednolika, Ven."
<BR>&nbsp;&nbsp;&nbsp;&nbsp;&nbsp;"Ne moraš to i ostati", reèe on.
<BR>
<BR>&nbsp;&nbsp;&nbsp;&nbsp;&nbsp;Psihoterapeut se zvao Berkhalter i ordinacija mu se nalazila u jednom od tornjeva Embarkadero. Svi mnogoliki u San Francisku gledali su u njega kao u božanstvo. Bio je specijalista za elektrofiziološku integraciju, posebno primenjenu na poremeæaje mnogolikih liènosti. Oni koji su u sebi nosili mraène i demonske osobe, koje su ugrožavale stabilnost cele grupe, odlazili su kod njega da bi te liènosti uništili ili bar nauèili da ih drže na uzdi. Oni koji su želeli da njihove latentne liènosti, potisnute od onih komunikativnijih, izbiju na površinu i ostanu zdrave i delotvorne takoðe su odlazili kod njega. Oni èiji je mnogoliki život bio pravo muèenje šizoidnih smuæenosti, umesto da bude bogata kontrapunktalna simfonija puna zadovoljstva, predavali su se u ruke dr Berkhaltera da ih izleèi, što je on, tokom vremena, i èinio, tokom poslednjih nekoliko godina poèeo je da razvija metod koji je nazvao obogaæenje liènosti. Ven je to nazvao "zabijanje klinova".
<BR>&nbsp;&nbsp;&nbsp;&nbsp;&nbsp;"On može jednoliku osobu da pretvori u mnogoliku?" zaèuðeno upita Kleo.
<BR>&nbsp;&nbsp;&nbsp;&nbsp;&nbsp;"Ako u njoj postoje takvi potencijali. Ti znaš da je to delimièno uroðeno. Struktura mozga mnogolikih je u osnovi ipak razlièita od mozga jednolikih. Prosto, hardver nije isti, moždane vijuge. I onda, ako se javi odgovarajuæi podsticaj, najèešæe u detinjstvu, najèešæe ali ne i uvek traumatièan, dogaða se razdvajanje, razlièiti identiteti poèinju da uspostavljaju svoje teritorije. Ali veoma èesto se dešava da se mnogolikost nikada ne ispolji, i ti živiš sposobna da budeš gomila drugih liènosti a da nikada za to ne saznaš."
<BR>&nbsp;&nbsp;&nbsp;&nbsp;&nbsp;"Ima li osnova za pretpostavku da sam ja takva?"
<BR>&nbsp;&nbsp;&nbsp;&nbsp;&nbsp;On slegnu ramenima. "Vredelo bi pokušati. Ako otkrije u tebi odreðene karakteristike, on veæ ima delotvorne naèine da izazove odvajanja liènosti u tebi. Da zabije klin, razumeš? Ti iskreno želiš da postaneš mnogolika, je li tako, Kleo?"
<BR>&nbsp;&nbsp;&nbsp;&nbsp;&nbsp;"O, da. Ven. Da!"
<BR>&nbsp;&nbsp;&nbsp;&nbsp;&nbsp;Berkhalter nije bio sasvim siguran. Lepljivom trakom prièvrstio joj je elektrode za lobanju, uperio joj mlaz jake svetlosti u oèi, podvrgnuo je testovima verbalne asocijacije, sproveo èetiri ili pet razlièitih elektroencefalogramskih prouèavanja, i još nije bio siguran. "Ovo nije obièna crno-bela situacija", ponovio je nekoliko puta, mršteæi se, natmurivši se. I on sam bio je mnogoliki, ali od njegovih liènosti tri su bile psihijatri; tako da u vreme dok je ordinirao nikada nije bilo stvarnih problema. Kleo se pitala da li on ponekad saziva konzilijum samog sebe da potvrdi dijagnozu. Posle nedelju dana ispitivanja bila je uverena da za nju nema nade, da je nepopravljiva jednolika, ali Berkhalter je iznenadio zakljuèkom da bi vredelo pokušati. "U najgorem sluèaju", rekao je, "posle nekoliko dana nastupiæe spontano ponovno sjedinjavanje, i neæete biti u nimalo gorem položaju nego što ste sada. Ali ako uspemo..."
<BR>&nbsp;&nbsp;&nbsp;&nbsp;&nbsp;Njegova klinika je bila na drugoj strani zaliva, u gradu Moragi. Tu je provela još dva dana, na daljem ispitivanju, a zatim je tri dana uzimala lekove. "To je samo sredstvo protiv napetosti i grèeva", rekla je sestra ohrabrujuæim tonom. "Da Vam pojaèamo izdržljivost."
<BR>&nbsp;&nbsp;&nbsp;&nbsp;&nbsp;"Izdržljivost èega?"
<BR>&nbsp;&nbsp;&nbsp;&nbsp;&nbsp;"Traume raðanja", reèe ona. "Nove liènosti æe poèeti da se pojavljuju, i to Vam može neko vreme biti neprijatno."
<BR>&nbsp;&nbsp;&nbsp;&nbsp;&nbsp;Leèenje je poèelo u èetvrtak. Elektrošok, lekovi, opet elektrošok. Bila je pod jakim sredstvima za umirenje. Doživela je sve kao jedan dug san, ali nije oseæala nikakve bolove. Ven ju je poseæivao svaki dan. Došao je i Èak, i doneo joj dve rascvetale orhideje u saksiji, Pol joj je pevao, i èak ju je i Ned jednom obišao. Ali sa svakim od njih jedva je uspevala da razgovara. Najveæi deo vremena slušala je neke glasove. Imala je temperaturu i èesto nije znala gde se nalazi, a s vremena na vreme bila je sigurna da lebdi dvadesetak centimetara iznad postelje. Vremenom su se ti oseæaji povukli, ali ostali su drugi, gotovo isto toliko èudni. Ostali su i glasovi. Nauèila je da sa njima razgovara.
<BR>&nbsp;&nbsp;&nbsp;&nbsp;&nbsp;Druge nedelje nisu joj više bile dozvoljene posete. No, nije smetalo. Imala je društva do mile volje, èak i kad je bila sama. Onda je opet došao Ven. "Danas te puštaju kuæi. Kako si, Kleo?"
<BR>&nbsp;&nbsp;&nbsp;&nbsp;&nbsp;"Ja sam Norina", reèe ona.
<BR>
<BR>&nbsp;&nbsp;&nbsp;&nbsp;&nbsp;Izgleda da ih je bilo pet u njoj. Tako je, bar, rekao je Ven. Ona nikako nije mogla to da zna, jer kada su one vladale telom nje nije bilo - nije spavala, jednostavno, nije bila tu, ništa nije opažala. Ali on joj je pokazao beleške koje su one pisale, rukopisima koje nije prepoznavala i, u stvari, jedva mogla i da proèita, i puštao joj je trake sa snimljenim njenim drugim glasovima: Norina, duboki kontraalt; Nanet, visoki, zadihani glas; Kaæa, tvrda, gruba Njujorèanka; i poslednja, koja još nije rekla kako se zove, ali glas joj je imao onaj senzualni prizvuk glumice ili zavodnice s plaže.
<BR>&nbsp;&nbsp;&nbsp;&nbsp;&nbsp;Prvih nekoliko dana nije izlazila iz stana, a zatim je krenula u kratke šetnje, a Ven ili neki od njegovih likova bili su uvek kraj nje. Oseæala se kao bolesnik koji prezdravlja. Neka vrsta mamurluka od lekova otupela joj je reflekse tako da se teško nalazila u uliènom saobraæaju, a strepela je i da joj se ne dogodi zamena liènosti dok bude van kuæe. To se uvek dogaðalo iznenada, bez ikakvih znakova upozorenja, i kada bi se opet vratila u svesno stanje smetale su joj praznine u pamæenju, to što ne zna kako se odjednom obrela na Džirardeli-skveru, ili u parku Golden Gejt, ili na bilo kom drugom mestu gde je u meðuvremenu neka njena druga liènost odvela telo.
<BR>&nbsp;&nbsp;&nbsp;&nbsp;&nbsp;Ali bila je sreæna. I Ven je bio sreæan zajedno s njom. U drugoj nedelji, jedne noæi kada su izašli, on se pretvorio u Èaka - Kleo je znala da je to Èak, jer sada je uvek taèno znala koja od njegovih liènosti preuzima svest - i rekao joj: "Ti èudesno deluješ na njega. Niko od nas ga do sada nije video takvog - tako zadovoljnog, tako ispunjenog..."
<BR>&nbsp;&nbsp;&nbsp;&nbsp;&nbsp;"Nadam se da æe to potrajati, Èak."
<BR>&nbsp;&nbsp;&nbsp;&nbsp;&nbsp;"Naravno da hoæe! Zašto, pobogu, ne bi potrajalo?"
<BR>&nbsp;&nbsp;&nbsp;&nbsp;&nbsp;Ali nije. Kada je treæa nedelja bila na izmaku Kleo je zapazila da veæ nekoliko dana Norina nije ništa upisala u njihov zajednièki podsetnik. To, samo po sebi, nije moralo da bude zabrinjavajuæe: dešavalo se da neka od liènosti reši da utone i da se ne pojavi danima, nedeljama, èak mesecima. Ali zar je bilo verovatno da æe Norina, tek došavši na ovaj svet, tako dugo ostati izvan njega? Lin-lin, mala Kineskinja koja se pojavila i razvila tokom druge nedelje i bila Klein zapis memorije, javila je da je Norina otišla. Nekoliko dana kasnije, jedna nova liènost, po imenu Meti, izronila je i nestala u roku od tri sata, kao nešto što je prokljuèalo iz morskih dubina. Potom nestadoše i Nanet i Kaæa, ostavljajuæi Kleo samu s onim bezimenim, zavodnièkim glasom i s Lin-lin. Ona se, dakle, ponovo sjedinjavala. Klinovi koje joj je dr Berkhalter zabio u dušu više nisu držali; um joj je insistirao na jedinstvu i ponovo se spajao u jednu celinu; vraæala se u stanje jednolikosti.
<BR>&nbsp;&nbsp;&nbsp;&nbsp;&nbsp;"Sve su sada otišle", oèajno reèe Venu.
<BR>&nbsp;&nbsp;&nbsp;&nbsp;&nbsp;"Znam. Gledao sam kako odlaze."
<BR>&nbsp;&nbsp;&nbsp;&nbsp;&nbsp;"Zar ne možemo nešto da preduzmemo? Da li da se vratim Berkhalteru?"
<BR>&nbsp;&nbsp;&nbsp;&nbsp;&nbsp;U oèima mu je videla bol. "Neæe vredeti", reèe on. "On mi je rekao da postoji verovatnoæa tri prema jedan da æe se ovo dogoditi. Pretpostavljao je da æe sve ovo trajati oko mesec dana; to je bilo najviše èemu smo se mogli nadati. I imali smo svoj mesec dana."
<BR>&nbsp;&nbsp;&nbsp;&nbsp;&nbsp;"Bolje da odem, Ven."
<BR>&nbsp;&nbsp;&nbsp;&nbsp;&nbsp;"Nemoj tako govoriti."
<BR>&nbsp;&nbsp;&nbsp;&nbsp;&nbsp;"Ne?"
<BR>&nbsp;&nbsp;&nbsp;&nbsp;&nbsp;"Volim te, Kleo."
<BR>&nbsp;&nbsp;&nbsp;&nbsp;&nbsp;"Neæeš još dugo."
<BR>&nbsp;&nbsp;&nbsp;&nbsp;&nbsp;Pokušao je da se prepire s njom, da joj kaže da mu ne smeta što je jednolika, da jedna Kleo vredi koliko tuce raznih liènosti i da æe se prilagoditi životu s jednolikom ženom. Nije mogao da podnese pomisao da æe ga sada napustiti... I tako je ostala; nedelju dana, dve nedelje, tri. Jeli su u svojim omiljenim restoranima. U svežim veèerima šetali su se s rukom u ruci. Prièali su o Èomskom i Vorfu èak i o tržnim centrima. Kada bi on odlazio i umesto njega se pojavljivali Pol, Èak ili Hal ili Dejv, izlazila je i s njima ako su to želeli. Jednom je s Nedom izašla u bioskop, i kada je pred kraj osetio da æe se zameniti, obgrlila ga je rukom sve dok nije ponovo stekao vlast nad sobom, da bi mogao da vidi kraj filma.
<BR>&nbsp;&nbsp;&nbsp;&nbsp;&nbsp;Ali sve je bilo uzalud. Njemu je bilo potrebno više od onog što mu je ona mogla da ponudi: zamena, udvajanje, složeni prizvuci i odjeci drugih liènosti što trepte izvan obala svesti. To mu nije mogla pružiti. Bio je kao èovek koji je sebi namerno vezao oèi da bi slepoj ženi mogao praviti društvo. Znala je da ne može od njega tražiti da tako provede ceo život.
<BR>&nbsp;&nbsp;&nbsp;&nbsp;&nbsp;I tako, jednog popodneva kada je Ven bio odsutan, ona se spakovala i oprostila od Pola, koji ju je zagrlio i zajedno s njom pustio suzu, i vratila se u Sakramento. "Kaži mu da me ne traži", rekla je. "Najbolje je kada se prekine odjednom i zauvek." Provela je samo dva meseca u San Francisku, ali kao da su joj to bila jedina dva meseca kada je zaista živela, a sve ostalo vreme bilo je provedeno u nekom sivilu.
<BR>&nbsp;&nbsp;&nbsp;&nbsp;&nbsp;U kancelariji za promet nekretninama radio je èovek koji joj je veæ dve godine govorio da su njih dvoje kao stvoreni jedno za drugo. Kleo je s njim oduvek bila u prijateljskim odnosima; prošle zime išli su nekoliko puta preko vikenda u Taho, na skijanje; jedanput su išli na Havaje, vozili se na izlete do San Dijega. Ali u njegovom društvu nikada nije oseæala nešto naroèito. Nedelju dana po povratku telefonirala mu je i predložila da se odvezu na sever do prašuma sekvoje i provedu tamo nekoliko dana. Kada su se vratili, preselila se na njegov ortaèki posed, u blizini grada.
<BR>&nbsp;&nbsp;&nbsp;&nbsp;&nbsp;Teško bi mu se moglo naæi zamerke. Bio je blage naravi i privlaèan, uspešno se bavio svojim poslom, èitao, voleo dobre filmove, uživao u pešaèenju, splavarenju, autostopiranju s rancem na leðima, èak je predlagao da odu u grad kad nastupi operska sezona i da vide nekoliko predstava. Bližio se onom životnom dobu kada se veæ pomišlja na brak i porodicu. Izgleda da je bio veoma zaljubljen u nju.
<BR>&nbsp;&nbsp;&nbsp;&nbsp;&nbsp;Ali bio je ravan i nezanimljiv, mislila je, ravan kao figura koji je neko izrezao iz kartona: jednoliki jedan mozak, bez zamene. Bio je samo jedan èovek i takav æe uvek biti. Znala je da mu se teško može prebaciti. Ali nikako nije mogla da se veže za nekog ko ima samo dve dimenzije. Svake veèeri u njoj su besnele oluje nemira, a nije nikako mogla da mu objasni šta je to muèi.
<BR>&nbsp;&nbsp;&nbsp;&nbsp;&nbsp;Jednog kišovitog popodneva, poèetkom novembra, spakovala je kofer i odvezla se u San Francisko. Uzela je sobu u jednom od motela u Ulici Lombard, istuširala se, presvukla, i otpešaèila u Ulicu Filimore. Oprezno je pretražila potez od Ulice Kestenova do Ujedinjenja, i natrag, od Ujedinjenja do Kestenova. Umirala je od straha pri pomisli da æe sluèajno sresti Vena. Samo ne veèeras, molila je. Samo ne veèeras. Prošla je pored Ðuskališta, nije ušla, zastala ispred kluba koji se zvao Velika Mama, odmahnula glavom, konaèno ušla u jedan po imenu Propratne Pojave. Uglavnom žene, kao i obièno, ali i nekoliko muškaraca pored šanka, dosta zgodnih. Ni traga od Vena.
<BR>&nbsp;&nbsp;&nbsp;&nbsp;&nbsp;Ona naruèi piæe i ovlaš zapodenu razgovor s jednim omanjim, kovrdžavim tipom, verovatno umetnikom.
<BR>&nbsp;&nbsp;&nbsp;&nbsp;&nbsp;"Da li èesto navraæate u ovaj lokal?" upita je.
<BR>&nbsp;&nbsp;&nbsp;&nbsp;&nbsp;"Prvi put. Obièno sam odlazila u Ðuskalište."
<BR>&nbsp;&nbsp;&nbsp;&nbsp;&nbsp;"Èini mi se da sam Vas tamo viðao. Ili možda nisam."
<BR>&nbsp;&nbsp;&nbsp;&nbsp;&nbsp;Ona se nasmeši. "Kako se sada zovete?"
<BR>&nbsp;&nbsp;&nbsp;&nbsp;&nbsp;"Sendi. A Vi?"
<BR>&nbsp;&nbsp;&nbsp;&nbsp;&nbsp;Kleo duboko udahnu. Oseti nekakvu blagu omamu u glavi, iza oèiju. Jesi li to htela? upita samu sebe. Jesam. Jesam. Baš to sam htela.
<BR>&nbsp;&nbsp;&nbsp;&nbsp;&nbsp;"Melinda", odgovori.
</P></TD></TR></TABLE>
<P class="next">
<A HREF=p3.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
