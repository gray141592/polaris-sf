<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>9. PASTIRI
<P>&nbsp;&nbsp;&nbsp;&nbsp;&nbsp;Spavao je u autodoku.
<BR>&nbsp;&nbsp;&nbsp;&nbsp;&nbsp;Èetiri èasa kasnije - oseæajuæi još samo blago peckanje u predelu ramena, što æe ga uvek podseæati na to da ne dira nijednog kzina dok spava - Luis se vrati na svoje mesto.
<BR>&nbsp;&nbsp;&nbsp;&nbsp;&nbsp;Napolju je još bila noæ. Na ekranu je stajao Veliki okean. Hmii upita: "Kako si?"
<BR>&nbsp;&nbsp;&nbsp;&nbsp;&nbsp;"Ponovo sam sasvim u redu, zahvaljujuæi modernoj medicini."
<BR>&nbsp;&nbsp;&nbsp;&nbsp;&nbsp;"Nisu te uznemirile rane. Ipak, mora da si bio izložen bolu i šoku."
<BR>&nbsp;&nbsp;&nbsp;&nbsp;&nbsp;"Oh, pretpostavljam da bi pedesetogodišnji Luis Vu pao u histeriju, ali do tanja, pa znao sam da imamo autodok. Zašto pitaš?"
<BR>&nbsp;&nbsp;&nbsp;&nbsp;&nbsp;"U prvi mah mi se uèinilo da poseduješ hrabrost jednog kzina. Zatim sam se zapitao nije li te zavisnost od struje otupila za svaki slabiji nadražaj."
<BR>&nbsp;&nbsp;&nbsp;&nbsp;&nbsp;"Pretpostavimo da je u pitanju hrabrost. Važi? Kako napreduješ?"
<BR>&nbsp;&nbsp;&nbsp;&nbsp;&nbsp;"Dosta dobro." Kzin pokaza prstom. "Zemlja. Kzin. Džinks; ona dva vrha izdižu se iznad atmosfere, baš kao što je to sluèaj sa istoènim i zapadnim polom Džinksa. Isto je i sa kartom Marsa. A ono je Kdat, planeta robova..."
<BR>&nbsp;&nbsp;&nbsp;&nbsp;&nbsp;"Nije više."
<BR>&nbsp;&nbsp;&nbsp;&nbsp;&nbsp;"Kdatlini su bili naši robovi. Kao i Pierini, a ovo je, mislim njihov svet. Evo, ti æeš to znati: je li to rodni svet Trinoksa?"
<BR>&nbsp;&nbsp;&nbsp;&nbsp;&nbsp;"Jeste. A naselili su se i na ovaj susedni, èini mi se. Možemo upitati Poslednjeg da li ima karte."
<BR>&nbsp;&nbsp;&nbsp;&nbsp;&nbsp;"Nema potrebe."
<BR>&nbsp;&nbsp;&nbsp;&nbsp;&nbsp;"Slažem se. U redu, a šta je ovo? Ovde nije posredi samo katalog zemljolikih svetova. Ima ih bar još pet-šest koje uopšte ne prepoznajem."
<BR>&nbsp;&nbsp;&nbsp;&nbsp;&nbsp;Hmii frknu. "I znatno gluplji bi veæ shvatili, Luise. Ovo je katalog moguæih neprijatelja, razumnih ili gotovo razumnih biæa koja bi jednog dana mogla ugroziti Prstenasti svet. Pierini, kzini, Marsovci, ljudi, Trinoksi."
<BR>&nbsp;&nbsp;&nbsp;&nbsp;&nbsp;"Ali gde se tu uklapa Džinks? Oh! Hmii, nisu valjda mislili da bi ti bandersneèi mogli krenuti na njih ratnim brodovima? Veliki su poput dinosaurusa i nemaju èak ni šake. Na Zori takoðe ima razumnih domorodaca. Ali, gde je ona?"
<BR>&nbsp;&nbsp;&nbsp;&nbsp;&nbsp;"Tamo."
<BR>&nbsp;&nbsp;&nbsp;&nbsp;&nbsp;"Tako je. Baš upeèatljivo. Grogi teško da su neka oèigledna pretnja. Ceo život provode sedeæi na istoj steni."
<BR>&nbsp;&nbsp;&nbsp;&nbsp;&nbsp;"Inženjeri Prstenastog sveta pronašli su sve ove vrste i ostavili karte kao poruku svojim potomcima. Slažeš se? Ali nisu otkrili svet lutkara."
<BR>&nbsp;&nbsp;&nbsp;&nbsp;&nbsp;"Oh?"
<BR>&nbsp;&nbsp;&nbsp;&nbsp;&nbsp;"A znamo da su se spustili na Džinks. Pronašli smo kostur jednog bandersneèa za vreme prvog pohoda."
<BR>&nbsp;&nbsp;&nbsp;&nbsp;&nbsp;"I mi smo. Možda su posetili sve ove svetove."
<BR>&nbsp;&nbsp;&nbsp;&nbsp;&nbsp;Svetlost se promenila i Luis spazi senku noæi kako se povlaèi u smeru suprotnom od smera okretanja. On reèe: "Još malo pa æe vreme za spuštanje."
<BR>&nbsp;&nbsp;&nbsp;&nbsp;&nbsp;"Gde predlažeš da sletimo?"
<BR>&nbsp;&nbsp;&nbsp;&nbsp;&nbsp;Polje suncokreta pred njima postajalo je sve sjajnije sa nadolaženjem svetlosti. "Okreni levo. Prati graniènik. Nastavi dok ne ugledaš pravu prljavštinu. Treba da se spustimo pre zore."
<BR>&nbsp;&nbsp;&nbsp;&nbsp;&nbsp;Hmii napravi veliki luk. Luis upre prst. "Vidiš li mesto gde se meða spušta prema nama, gde se suncokreti šire oko obe strane mora? Mislim da suncokretima zadaje muke prelaženje preko vode. Spusti nas na udaljeniju obalu."
<BR>&nbsp;&nbsp;&nbsp;&nbsp;&nbsp;Lender zaroni u atmosferu. Plamen suknu ispred i oko letelice, zaklanjajuæi im vidik belom prevlakom. Hmii je održavao lender visoko, smanjivao lagano brzinu i ponirao kada je mogao. More je promicalo pod njima. Poput svih mora na Prstenastom svetu, i ovo je bilo prikladno sazdano: veoma razuðena obala, puna zatona i plaža; dno je najpre blago poniralo, a onda je, na odreðenoj dubini, postajalo ravno. Bilo je tu šuma morskog korova, mnogih ostrva i plaža od èistog, belog peska. U smeru suprotnom od smera okretanja pružala se prostrana, travnata ravnica.
<BR>&nbsp;&nbsp;&nbsp;&nbsp;&nbsp;Pošast suncokreta išla je u dva kraka, obuhvatajuæi more. Jedna reka je krivudala, praveæi okuke u obliku slova 'S', kroz suncokrete do delte gde se ulivala u more. S leve strane, suncokreti su lagano napredovali, boreæi se sa moèvarnim odlivom reke. Luis je mogao da oseti njihovu sleðenu kretnju, sporu poput nastupanja ledenika.
<BR>&nbsp;&nbsp;&nbsp;&nbsp;&nbsp;Suncokreti najednom spaziše lender.
<BR>&nbsp;&nbsp;&nbsp;&nbsp;&nbsp;Ispod lendera se rasprsnu svetlost. Prozor se istog èasa zamraèi, ali Hmii i Luis ipak ostaše zaslepljeni.
<BR>&nbsp;&nbsp;&nbsp;&nbsp;&nbsp;"Ne boj se", reèe Hmii. "Na ovoj visini ne možemo ni u šta udariti."
<BR>&nbsp;&nbsp;&nbsp;&nbsp;&nbsp;"Glupave biljke verovatno su pomislile da smo neka ptièurina. Da li ti se povratio vid?"
<BR>&nbsp;&nbsp;&nbsp;&nbsp;&nbsp;"Mogu da razaberem ureðaje."
<BR>&nbsp;&nbsp;&nbsp;&nbsp;&nbsp;"Spusti nas na visinu od pet milja. Ostavi ih iza nas."
<BR>&nbsp;&nbsp;&nbsp;&nbsp;&nbsp;Prozor se rašèistio posle nekoliko minuta. Obzorje je plamtelo iza njih; suncokreti još nisu odustajali. Ispred njih... tako je. "Selo."
<BR>&nbsp;&nbsp;&nbsp;&nbsp;&nbsp;Hmii ih spusti kako bi ga izbliza osmotrili. Selo se sastojalo od dva zatvorena prstena koliba. "Da se spustimo u središte?"
<BR>&nbsp;&nbsp;&nbsp;&nbsp;&nbsp;"Bolje ne. Spusti nas na ivicu; voleo bih da znam kakve useve uzgajaju."
<BR>&nbsp;&nbsp;&nbsp;&nbsp;&nbsp;"Ništa neæu spaliti."
<BR>&nbsp;&nbsp;&nbsp;&nbsp;&nbsp;Hmii spusti lender pomoæu fuzionog pogona jednu milju iznad sela. Zaustavili su se na visokoj, travolikoj tvari koja je prekrivala ravnicu. U poslednjem trenutku Luis primeti da se trava pomera, a onda spazi kako iz nje nièu tri oniža stvora nalik na kakve zelene, patuljaste slonove; zvuci upozorenja razlegoše im se iz uspravljenih surli, a onda se dadoše u beg.
<BR>&nbsp;&nbsp;&nbsp;&nbsp;&nbsp;"Domoroci su zacelo stoèari", reèe Luis. "Izazvali smo stampedo." Sve veæi broj zelenih životinja pridruživao se glavnini krda u mahnitom trku. "Pa, ugodan let, kapetane."
<BR>&nbsp;&nbsp;&nbsp;&nbsp;&nbsp;Ureðaji su ukazivali na postojanje zemljolike atmosfere. Nimalo iznenaðujuæe. Luis i Hmii obukoše neprobojne oklope: bili su to kožni odevci, ne neprijatno kruti, koji bi se namah ukrutili poput èelika kada bi ih pogodili koplje, strela ili metak. Poneli su sa sobom soniène ošamuæivaèe, ureðaje za prevoðenje i doglede. Rampom su se spustili do trave koja im je sezala do pasa.
<BR>&nbsp;&nbsp;&nbsp;&nbsp;&nbsp;Kolibe su bile zbijene i povezane ogradama. Sunce se nalazilo u samom zenitu... razume se. Bila je, meðutim, zora, što je znaèilo da su domoroci upravo ustajali. Sa spoljne strane koliba nije bilo prozora - osim na jednoj koja je dvostruko bila viša od ostalih, a i tu se nalazio balkon. Sva je prilika da su veæ viðeni.
<BR>&nbsp;&nbsp;&nbsp;&nbsp;&nbsp;Kada se Hmii i Luis približiše, domoroci se konaèno pojaviše.
<BR>&nbsp;&nbsp;&nbsp;&nbsp;&nbsp;Stali su u buljuku da naviru preko ograde, podvriskujuæi falsetnim glasovima. Bili su niski, crveni i ljudskog oblièja, a trèali su poput pravih demona. Nosili su sa sobom mreže i koplja. Luis ugleda Hmiija kako izvlaèi ošamuæivaè, pa i on uèini isto. Crveni humanoidi pojuriše, meðutim, pokraj Luisa i Hmiija i produžiše dalje.
<BR>&nbsp;&nbsp;&nbsp;&nbsp;&nbsp;"Jesu li nas uvredili?" upita Hmii.
<BR>&nbsp;&nbsp;&nbsp;&nbsp;&nbsp;"Nisu. Samo su otišli da obuzdaju stampedo, razume se. Ne mogu im èak zameriti što tome daju prvenstvo. Hajdemo unutra. Možda je neko ostao."
<BR>&nbsp;&nbsp;&nbsp;&nbsp;&nbsp;Neko je doista ostao. Tridesetak mališana crvene kože posmatralo ih je iza ograda dok su prilazili. Deca su bila mršava; èak su i bebe bile suve poput štenadi hrta. Luis se zaustavi kraj ograde i uputi im osmeh. Malo je njih, meðutim, obratilo pažnju na njega. Veæina se sjatila oko Hmiija.
<BR>&nbsp;&nbsp;&nbsp;&nbsp;&nbsp;Prostor u krugu koliba predstavljao je golu zemlju. Kameni iviènjak obeležavao je mesto gde je zgasla logorska vatra. Jedan jednonogi èovek crvene kože iziðe iz neke kolibe i zaputi se ka njima, koristeæi štaku, kreæuæi se korakom koji je Luisu izgledao kao trèkaranje. Nosio je kilt od štavljene kože, opervažen ukrasima od èipke. Imao je velike uši koje su mu štrèale iz glave, a jedno je, oèigledno poodavno, bilo otkinuto. Zubi su mu bili istrugani... bar se tako èinilo. Deca su se sva osmehivala i smejala, tako da se videlo da su i njihovi zubi istrugani, pa èak ni bebe tu nisu bile izuzetak. Ali ne. Mora da su takvi bili od roðenja.
<BR>&nbsp;&nbsp;&nbsp;&nbsp;&nbsp;Starac se zaustavi kraj ograde. Osmehnuo se i nešto upitao.
<BR>&nbsp;&nbsp;&nbsp;&nbsp;&nbsp;"Još ne govorim tvoj jezik", reèe Luis.
<BR>&nbsp;&nbsp;&nbsp;&nbsp;&nbsp;Starac klimnu. Zatim naèini gest, podigavši ruku u širokom luku: poziv?
<BR>&nbsp;&nbsp;&nbsp;&nbsp;&nbsp;Jedno od starije dece skupi hrabrost da poskoèi. On (ona; deca nisu nosila kiltove) se spusti na Hmiijevo rame, smesti se tu udobno u krzno i dade se u istraživanje. Hmii je stajao sasvim mirno. "Šta da radim?" upita jedino.
<BR>&nbsp;&nbsp;&nbsp;&nbsp;&nbsp;"Nije naoružana. Nemoj joj reæi koliko si, zapravo, opasan." Luis se pope preko ograde. Starac mu napravi mesta. Hmii krenu za Luisom, pažljivo, sa devojèicom i dalje na ramenu; ona se èvrsto držala za gusto krzno oko njegovog vrata.
<BR>&nbsp;&nbsp;&nbsp;&nbsp;&nbsp;Smestili su se blizu ognjišta, Luis, Hmii i jednonogi starac crvene kože, okruženi decom. Poèeli su da opskrbljuju prevodilaèku napravu osnovnim podacima o domorodaèkom jeziku. Za Luisa je to bila rutinska stvar. Neobièno, ali kao da se i starac izvrsno snalazio; nisu ga iznenadili èak ni glasovi 'prevodilaca'.
<BR>&nbsp;&nbsp;&nbsp;&nbsp;&nbsp;Zvao se Šivit huki-Furlari, ili tako nekako. Imao je visok i piskutav glas. Njegovo prvo pitanje koje se moglo razabrati bilo je: "Šta jedete? Ne morate da kažete."
<BR>&nbsp;&nbsp;&nbsp;&nbsp;&nbsp;"Ja jedem biljke, morsku hranu i meso zgotovljeno na vatri. Hmii jede presno meso", uzvrati Luis, što je izgledalo dovoljno.
<BR>&nbsp;&nbsp;&nbsp;&nbsp;&nbsp;"I mi jedemo presno mesto. Hmii, ti si neobièan posetilac." Šivit zastade za trenutak. "Moram vam reæi sledeæe. Mi ne upražnjavamo rišatru. Nemojte se ljutiti zbog toga." 'Prevodilac' se oglasio samo kratkim bipom na reè rišatra.
<BR>&nbsp;&nbsp;&nbsp;&nbsp;&nbsp;Hmii upita: "Šta je rišatra?"
<BR>&nbsp;&nbsp;&nbsp;&nbsp;&nbsp;Na starèevom licu pojavi se izraz iznenaðenja. "Mislili smo da je ta reè svuda ista." Zatim stade da objašnjava. Hmii je bio neobièno utihao dok su pretresali tu stvar, noseæi se sa nepoznatim reèima:
<BR>&nbsp;&nbsp;&nbsp;&nbsp;&nbsp;Rišatra je oznaèavala seks izvan vlastite vrste.
<BR>&nbsp;&nbsp;&nbsp;&nbsp;&nbsp;Svi su znali za tu reè. Mnoge vrste su upražnjavale rušatru. Kod nekih je to moglo da bude sredstvo za uzajamnu kontrolu raðanja; kod drugih, pak, prvi potez u kakvom trgovaèkom sporazumu. Za treæe je to bio tabu. Ovom narodu nije bio potreban tabu. Oni naprosto nisu mogli da upražnjavaju rišatru. Seksualni signali bili su pogrešni; posredi su mogli biti izraziti feromoni. "Mora da stižete izdaleka kad to ne znate", izjavi starac.
<BR>&nbsp;&nbsp;&nbsp;&nbsp;&nbsp;Luis stade da prièa o sebi, o tome kako je došao sa zvezda, sa one strane Luka. Ne, ni on ni Hmii nikada nisu upražnjavali rišatru, iako je bilo mnogo varijeteta u okviru njegove vrste. (Prisetio se jedne devojke sa Èudozemlja, više jednu stopu i lakše petnaest funti od njega, pravo perce u njegovim rukama.) Poèeo je da pripoveda o raznovrsnosti svetova i inteligentnog života, ali je izbegao da pomene ratove i oružja.
<BR>&nbsp;&nbsp;&nbsp;&nbsp;&nbsp;Plemena ovog naroda uzgajala su mnogo vrsta životinja. Dopadala im se raznovrsnost, ali ne i gladovanje, a èesto nije bilo moguæe držati stada razlièitih životinja u isto vreme. Plemena su bila upuæena u meðusobna kretanja, okupljajuæi se na trgovaèkim svetkovinama. Ponekad su trgovali èitavim krdima. To je odgovaralo razmeni celokupnog naèina života: mogli ste provesti pola falana u uzajamnom upuæivanju pre rastanka. (Jedan falan iznosio je deset okretaja, deset rotacija Prstenastog sveta, sedamdeset pet tridesetoèasovnih dana.)
<BR>&nbsp;&nbsp;&nbsp;&nbsp;&nbsp;Da li æe stoèare zabrinuti to što imaju strance u selu? Šivit je uzvratio da neæe. Dva stranca nisu predstavljala pretnju.
<BR>&nbsp;&nbsp;&nbsp;&nbsp;&nbsp;Kada æe se vratiti? U podne, odgovorio je Šivit. Morali su da žure; došlo je do stampeda. Da toga nije bilo, zastali bi i zapodeli razgovor.
<BR>&nbsp;&nbsp;&nbsp;&nbsp;&nbsp;Luis upita: "Morate li da jedete meso odmah pošto je životinja ubijena?"
<BR>&nbsp;&nbsp;&nbsp;&nbsp;&nbsp;Šivit se osmehnu. "Ne. Može da proðe i pola dana. Ali dan i noæ je veæ predugo."
<BR>&nbsp;&nbsp;&nbsp;&nbsp;&nbsp;"Da li ikada..."
<BR>&nbsp;&nbsp;&nbsp;&nbsp;&nbsp;Hmii najednom ustade. Spustio je blago devojèicu i iskljuèio napravu za prevoðenje. "Luise, potrebni su mi vežbanje i samoæa. Ova zatvorenost potpuno æe me pomesti! Da li sam ti potreban?"
<BR>&nbsp;&nbsp;&nbsp;&nbsp;&nbsp;"Nisi. Hej..."
<BR>&nbsp;&nbsp;&nbsp;&nbsp;&nbsp;Hmii je veæ prešao ogradu. Tu zastade o okrenu se.
<BR>&nbsp;&nbsp;&nbsp;&nbsp;&nbsp;"Nemoj skinuti to što imaš na sebi. Iz daljine se ne može odrediti da li spadaš u inteligentna stvorenja. Takoðe nemoj ubiti nijednog zelenog slona."
<BR>&nbsp;&nbsp;&nbsp;&nbsp;&nbsp;Hmii mahnu i trenutak potom zaputi se kroz zelenu travu.
<BR>&nbsp;&nbsp;&nbsp;&nbsp;&nbsp;"Prijatelj ti je hitar", reèe Šivit.
<BR>&nbsp;&nbsp;&nbsp;&nbsp;&nbsp;"I ja bi trebalo da poðem. Imam na umu jedan plan."
<BR>&nbsp;&nbsp;&nbsp;&nbsp;&nbsp;Goli opstanak i bekstvo bili su jedine stvari koje su ih zanimale prilikom prve posete Prstenstom svetu. Tek kasnije, u bezbednoj i poznatoj sredini Rešta na Zemlji, Luisova svest postala je aktivna. Tu se i prisetio da je uništio jedan grad.
<BR>&nbsp;&nbsp;&nbsp;&nbsp;&nbsp;Senkoviti kvadrati obrazovali su prsten, koncentrièan u odnosu na Prstenasti svet. Dvanaest njih stajalo je èeomice okrenuto prema suncu, povezano nevidljivom tankom žicom. Žica je ostajala zategnuta zato što su senkoviti kvadrati rotirali brzinom veæom od orbitalne.
<BR>&nbsp;&nbsp;&nbsp;&nbsp;&nbsp;Poniruæi slobodno, sa iskljuèenim pogonskim motorima, Lažov je naleteo na jednu žicu senkovitih kvadrata i prekinuo je. Žica, koja je predstavljala jedinstvenu nit dugaèku na desetine hiljada milja, pala je poput oblaka dima na jedan nastanjeni grad.
<BR>&nbsp;&nbsp;&nbsp;&nbsp;&nbsp;Luis ju je iskoristio da bi njome vukao prizemljenog Lažova.
<BR>&nbsp;&nbsp;&nbsp;&nbsp;&nbsp;Pronašli su jedan kraj i vezali ga za svoj improvizovani brod - Halrloprilalarin lebdeæi zatvor - a zatim stali da plovilo vuku za sobom. Luis nije taèno znao šta se zbilo sa gradom, ali mogao je da pretpostavi. Žica je bila tanka poput niti pauèine, ali i dovoljno jaka da preseèe trupni metal. Mora da je potpuno iseckala zgrade kada su joj se omèe stegle.
<BR>&nbsp;&nbsp;&nbsp;&nbsp;&nbsp;Ovoga puta domoroci neæe imati samo štete od dolaske Luisa Vua. Bio je u stanju strujomanske apstinencije; nije mu uz to bilo potrebno i oseæanje krivice. Prvo što je uèino prilikom ove posete bilo je da izazove stampedo. Moraæe da se pobrine o tome.
<BR>&nbsp;&nbsp;&nbsp;&nbsp;&nbsp;Posredi je bio težak fizièki rad.
<BR>&nbsp;&nbsp;&nbsp;&nbsp;&nbsp;Napravio je pauzu u jednom trenutku i otišao do upravljaèke palube. Brinuo ga je kzin. Èak je i jedno ljudsko biæe - jedan ravnozemac od pre pet stotina godina, recimo, kakav uspešan sredoveèni èovek - moglo teško podneti da se odjednom pretvori u osamnaestogodišnjaka, prekinutog sporog napredovanja ka smrti, dok mu krvotokom teku moæni i neznani životni sokovi, a i sam identitet biva doveden u pitanje: kosa mu se zgušnjava i menja boju, dok se stado kreæe duž ivice; usmeravali su ga mali crvenokožni humanoidi, a pozadi je ostajao utrti trag gotovo boje prljavštine.
<BR>&nbsp;&nbsp;&nbsp;&nbsp;&nbsp;Mali, zeleni slonovi oèigledno su hitro i obilno pasli, što znaèi da su crveni ljudi morali da prilièno èesto menjaju bivake.
<BR>&nbsp;&nbsp;&nbsp;&nbsp;&nbsp;Luis zapazi neku kretnju u obližnjoj travi. Stao je da pomno posmatra, sve dok se pomicanje nije ponovilo... i najednom ukaza se jedna narandžasta pruga. Luis nije uspeo da razabere šta je Hmii ulovio. Sreæom, u okolini nije bilo nijednog humanoida. On se vrati na posao.
<BR>&nbsp;&nbsp;&nbsp;&nbsp;&nbsp;Kada su se stoèari vratili, èekala ih je svetkovina.
<BR>&nbsp;&nbsp;&nbsp;&nbsp;&nbsp;Došli su u grupi èavrljajuæi meðu sobom. Zastali su da osmotre lender, izbegavajuæi da mu se previše približe. Nekolicina njih okruživala je jednog zelenog slona. (Obed?) Možda je posredi bila samo sluèajnost što su kopljaši vodili ostale prilikom ulaska u krug koliba.
<BR>&nbsp;&nbsp;&nbsp;&nbsp;&nbsp;Tu su iznenaðeno zastali, susrevši se sa Luisom i Hmiijem, na èijem je ramenu ovoga puta poèivala jedna druga devojèica; na èistoj, prostrtoj koži kraj njihovih nogu stajalo je pola tone još neodranog mesa.
<BR>&nbsp;&nbsp;&nbsp;&nbsp;&nbsp;Šivit predstavi tuðince; bio je kratak i prilièno verodostojan sažetak njihovih tvrdnji. Luis je oèekivao da æe ih prozvati lažovima, ali to se ipak nije dogodilo. Upoznao se sa poglavicom: bila je to jedna žena visoka èetiri stope i nekoliko inèa, po imenu Gindžerofer, koja se klanjala i osmehivala, otkrivajuæi uznemirujuæe oštre zube. Lusi je pokušao da joj uzvrati istim naklonom.
<BR>&nbsp;&nbsp;&nbsp;&nbsp;&nbsp;"Šivit nam je kazao da volite raznovrsno meso", reèe Luis i pokaza ka gomili koju je doneo iz kuhinje lendera. Troje domorodaca okrenuše zelene slonove, poteraše ih ka mestu gde je paslo stado, a kako ovi nisu odmah pošli, pobodoše ih tupim krajevima kopalja u slabine da ih ubrzaju. Pleme se okupi na obed. Stadoše i drugi da im se pridružuju, izlazeæi iz koliba za koje je Luis držao da su prazne: desetak veoma starih muškaraca i žena. Luis je u prvi mah smatrao da je i Šivit starac. Nije èesto imao priliku da viða ljude sa artritiènim zglobovima, naboranom kožom i mnoštvom starih ožiljaka. Zapitao se zašto su se skrivali, pretpostavivši odmah da su strele bile uperene u njih sve vreme dok su razgovarali sa Šivitom i decom.
<BR>&nbsp;&nbsp;&nbsp;&nbsp;&nbsp;Za samo nekoliko minuta domoroci su pojeli svo meso, ostavivši samo koske. Nisu razgovarali; takoðe, izgledalo je da kod njih nema nikakvih prvenstava. Jeli su, zapravo, poput kzina. Hmii je prihvatio uètiv poziv da im se pridruži. Pojeo je pretežan deo moe, koja se nije dopala domorocima; oni su više voleli crveno meso.
<BR>&nbsp;&nbsp;&nbsp;&nbsp;&nbsp;Luis ga je doneo u nekoliko navrata na jednoj velikoj odbojnoj ploèi. Mišiæi su ga još boleli od napora uloženog u to. Posmatrao je kako domoroci uživaju u gozbi. Oseæao se prijatno. U glavi mu nije stajao draud, ali mu je ipak bilo prijatno.
<BR>&nbsp;&nbsp;&nbsp;&nbsp;&nbsp;Posle obeda, veæina domorodaca otišla je da èuva stoku. Ostali su samo Šivit, Gindžerofer i nekoliko starijih èlanova plemena. Hmii upita Luisa: "Je li moe artefakt ili ptica? Patrijarh bi možda poželeo takve ptice za svoje lovne parkove."
<BR>&nbsp;&nbsp;&nbsp;&nbsp;&nbsp;"Postoji prava ptica", uzvrati Luis. "Gindžerofer, ovo bi trebalo da nas iskupi za stampedo."
<BR>&nbsp;&nbsp;&nbsp;&nbsp;&nbsp;"Zahvaljujem vam", reèe ona. Na usnama i bradi još je imala krv. Usne su joj bile pune i crvenije od ostale kože. "Zaboravite krv. Život je i nešto više od toga da samo ne budete gladni. Volimo da sreæemo ljude koji su drugaèiji od nas. Jesu li vaši svetovi uistinu znatno manji od našeg? I okrugli?
<BR>&nbsp;&nbsp;&nbsp;&nbsp;&nbsp;"Okrugli su poput kugle. Kada bi se moj nalazio visoko gore uz Luk, videli biste samo jednu belu taèku."
<BR>&nbsp;&nbsp;&nbsp;&nbsp;&nbsp;"Da li æete se vratiti na ta mala mesta da isprièate o nama?"
<BR>&nbsp;&nbsp;&nbsp;&nbsp;&nbsp;Naprave za prevoðenje mora da su odašiljale prema ureðajima za snimanje na Igli. Luis reèe: "Jednoga dana."
<BR>&nbsp;&nbsp;&nbsp;&nbsp;&nbsp;"Zacelo imate neka pitanje."
<BR>&nbsp;&nbsp;&nbsp;&nbsp;&nbsp;"Tako je. Da li vam suncokreti uništavaju pašnjake?"
<BR>&nbsp;&nbsp;&nbsp;&nbsp;&nbsp;Morao je da pokaže rukom da bi ona razumela šta je imao na umu. "Sjajnost u smeru okretanja? Ne znamo ništa o tome."
<BR>&nbsp;&nbsp;&nbsp;&nbsp;&nbsp;"Da li ste se ikada zapitali? Možda poslali izvidnike?"
<BR>&nbsp;&nbsp;&nbsp;&nbsp;&nbsp;Ona nabra veðe. "Evo kako stoje stvari. Moji oèevi i majke su mi kazali da se kreæemo u smeru suprotnom od smera okretanja još od kad su oni bili mali. Pamtili su da su morali da obiðu neko veliko more, ali mu se nisu odveæ približili, zato što životinje nisu htele da se hrane biljkama koje su rasle oko obale. Sjajnost se tada javljala u smeru okretanja, ali sada je snažnija. Što se izvidnika tièe - jedna skupina mlaðih ljudi otišla je da ustanovi u èemu je stvar. Naišli su na divove. Divovi su im pobili životinje. Morali su tada brzo da se vrate. Nisu više imali mesa.
<BR>&nbsp;&nbsp;&nbsp;&nbsp;&nbsp;"Kako izgleda, suncokreti se kreæu brže od vas."
<BR>&nbsp;&nbsp;&nbsp;&nbsp;&nbsp;"Ne mari. Možemo mi da se kreæemo i brže nego sada."
<BR>&nbsp;&nbsp;&nbsp;&nbsp;&nbsp;"Šta znate o lebdeæem gradu?"
<BR>&nbsp;&nbsp;&nbsp;&nbsp;&nbsp;Gindžerofer ga je imala pred oèima èitav život. Bio je to svojevrstan orijentir, baš kao i sam Luk. Ponekad, kada bi se noæu naoblaèilo, i dalje se mogao razabrati žuti sjaj grada, ali to je bilo sve što je znala. Grad se nalazio predaleko da bi o njemu postojale makar glasine.
<BR>&nbsp;&nbsp;&nbsp;&nbsp;&nbsp;"Ali èuli smo prièe iz velikih daljina, ako su one uopšte vredne pomena. Verovatno su prilièno iskrivljene. Èuli smo o ljudima sa prelivnih planina koji žive izmeðu hladnog, belog nivoa i podnožja, gde je vazduh pregust. U stanju su da lete izmeðu prelivnih planina. Koriste nebeske sanke kada mogu da ih se domognu, ali više nema novih nebeskih sanki, tako da veæ stotinama godina moraju da koriste balone. Da li vaše naprave za gledanje mogu da dosegnu donde?"
<BR>&nbsp;&nbsp;&nbsp;&nbsp;&nbsp;Luis joj pruži dogled i pokaza joj kako se odreðuje stepen uveæanja. "Zašto ih nazivaš prelivnim planinama? Da li koristiš istu reè i za prelivanje vode?"
<BR>&nbsp;&nbsp;&nbsp;&nbsp;&nbsp;"Da. Ne znam zašto ih tako nazivamo. Tvoje ogledalo pokazuje mi samo veæe planine..." Ona se okrenu ka smeru okretanja. Dogled joj je gotovo pokrivao malo lice. "Mogu da vidim obalu i neki sjaj s druge strane."
<BR>&nbsp;&nbsp;&nbsp;&nbsp;&nbsp;"Šta se još može èuti od putnika?"
<BR>&nbsp;&nbsp;&nbsp;&nbsp;&nbsp;"Kada se sretnemo, poglavito prièamo o opasnostima. U smeru suprotnom od smera okretanja ima bezumnih mesoždera koji ubijaju ljude. Donekle lièe na nas, ali su manji, crne boje i love noæu. Takoðe su..." Ona se namrgodi. "Ne znamo pravo stanje stvari. Ima nešto suludo što nas goni na rišatru sa njima. Ali niko ne može preživeti taj èin."
<BR>&nbsp;&nbsp;&nbsp;&nbsp;&nbsp;"Pa vi niste kadri za rišatru. Kako onda mogu biti opasni po vas?"
<BR>&nbsp;&nbsp;&nbsp;&nbsp;&nbsp;"Opasni su, kaže predanje."
<BR>&nbsp;&nbsp;&nbsp;&nbsp;&nbsp;"A šta je sa bolestima? Parazitima?"
<BR>&nbsp;&nbsp;&nbsp;&nbsp;&nbsp;Niko ga od domorodaca nije shvatio! Buve, pijavice, komarci, boginje, gangrena: na Prstenastom svetu nije bilo nièeg od svega toga. Razume se, trebalo je da to pogodi. Inženjeri Prstenastog sveta to naprosto nisu doneli. Pa ipak, on je bio zbunjen. Zapitao se da li je možda mogao da prvi donese bolesti na Prstenasti svet... a onda je zakljuèio da nije. Autodok bi ga izleèio od svega opasnog.
<BR>&nbsp;&nbsp;&nbsp;&nbsp;&nbsp;Ali sve je to èinilo domoroce sliènim civilizovanim ljudskim biæima. Oni su starili, ali se nisu razboljevali.
</P></TD></TR></TABLE>
<P class="next">
<A HREF=p11.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
