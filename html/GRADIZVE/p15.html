<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>14.
<P>&nbsp;&nbsp;&nbsp;&nbsp;&nbsp;Putovanje natrag u Erli trajalo je gotovo tri dana, poglavito zato što se Alvinu, zbog njegovih liènih razloga, nije osobito žurilo. Fizikalno istraživanje Lisa podreðeno je jednom znatno važnijem i uzbudljivijem projektu; polako je uspostavljao kontakt sa neobiènom, opsednutom inteligencijom, koja mu je sada postala pratilac.
<BR>&nbsp;&nbsp;&nbsp;&nbsp;&nbsp;Podozrevao je na robot pokušava da ga iskoristi za svoje ciljeve, što bi predstavljalo izvesnu pesnièku pravdu. Nije mogao biti naèisto s tim kakve su mu pobude, pošto je i dalje tvrdoglavo odbijao da zapodene razgovor sa njim. Iz nekog posebnog razloga - možda iz straha da bi se time otkrilo odveæ mnogo njegovih tajni - Gospodar je jamaèno postavio veoma delatne zapreke vodovima za govor, tako da su svi Alvinovi pokušaji da ih oslobodi ostali bezuspešni. Èak su zakazala i posredna ispitivanja tipa: "Ako ništa ne odgovoriš, pretpostaviæu da to znaèi slaganje"; robot je bio odveæ inteligentan da bi podlegao tako jednostavnim varkama.
<BR>&nbsp;&nbsp;&nbsp;&nbsp;&nbsp;U drugim pogledima, meðutim, pokazao se znatno predusretljiviji. Izvršavao bi svako nareðenje koje ga ne bi nagonilo da govori ili da otkriva podatke. Alvin je ubrzo ustanovio da može da ga kontroliše samo mislima, baš kao što je upravljao i robotima u Diasparu. Bio je to veliki korak napred, a nedugo potom stvorenje - teško da ga je mogao i dalje držati za puku mašinu - još malo je popustilo i dozvolilo mu da vidi posredstvom njegovih oèiju. Kako se èinilo, nije imalo ništa protiv ovih pasivnih oblika saobraæanja, ali je predupreðivalo sva nastojanja da se uspostavi bliža prisnost.
<BR>&nbsp;&nbsp;&nbsp;&nbsp;&nbsp;Hilvarovo postojanje potpuno je prenebregavalo; uopšte nije izvršavalo njegove naredbe, a um mu je ostao nepristupaèan za sva njegova ispitivanja. Ovo je u poèetku pomalo razoèaralo Alvina, koji se nadao da æe mu Hilvarove velike mentalne moæi omoguæiti da silom otvori ovu riznicu skrivenih seæanja. Tek posle izvesnog vremena uoèio je prednosti posedovanja sluge koji se ne pokorava nièijim drugim naredbama na celom svetu.
<BR>&nbsp;&nbsp;&nbsp;&nbsp;&nbsp;Èlan pohoda koji se žestoko uzjogunio protiv robota bio je Krif. Možda je uobrazio da je sada dobio takmaca, ili je možda, prema opštem naèelu, oseæao odbojnost prema svemu što je letelo, a nije imalo krila. Kada niko ne bi posmatrao, on je u više navrata neposredno nasrnuo na robota, koji ga je još više rasrdio time što uopšte nije obraæao pažnju na njegove napade. Hilvaru je konaèno pošlo za rukom da ga primiri i prilikom povratka hoverkraftom izgledalo je da se pomirio sa okolnostima. Robot i insekt pratili su vozilo koje je bešumno klizilo kroz šume i polja - držeæi se strane na kojoj im se nalazio gospodar i pretvarajuæi se da uopšte ne primeæuju takmaca.
<BR>&nbsp;&nbsp;&nbsp;&nbsp;&nbsp;Seranis ih je veæ oèekivala kada su kola ulebdela u Erli. Alvinu je palo na um kako je nemoguæe iznenaditi ovaj narod. Njihovi povezani umovi omoguæavali su im da budu upuæeni u sve što im se zbiva u zemlji. Upitao se kako su primili izveštaj o njegovoj pustolovini u Šalmiranu, o kojoj su u Lisu sigurno veæ svi znali.
<BR>&nbsp;&nbsp;&nbsp;&nbsp;&nbsp;Seranis je izgledala zabrinuta i nesigurnija nego ikada ranije i Alvin se seti izbora koji ga je èekao. U mnoštvu uzbuðenja iz proteklih nekoliko dana on ga je sasvim smetnuo s uma; nije želeo da traæi snagu na razmišljanje o problemima koji su pripadali buduænosti. Ali ta buduænost je sada stigla; morao je odluèiti u kome æe od dva sveta nastaviti da živi.
<BR>&nbsp;&nbsp;&nbsp;&nbsp;&nbsp;Seranisin glas zvuèao je brižno kada je poèela da govori i Alvinu se iznenada javio utisak da su pali u vodu planovi koje je Lis pripremao za njega. Šta li se samo dogodilo u toku njegovog odsustva? Da li su izaslanici otišli u Diaspar i posegli u Kedronov um - i da li su možda zakazali da izvrše naloženo?
<BR>&nbsp;&nbsp;&nbsp;&nbsp;&nbsp;"Alvine", poèe Seranis, "ima mnogo stvari koje ti ranije nisam kazala, ali sa kojima se sada moraš upoznati da bi razumeo ono što æemo preduzeti.
<BR>&nbsp;&nbsp;&nbsp;&nbsp;&nbsp;Upuæen si u jedan od razloga razdvojenosti naših dveju rasa. Strah od Osvajaèa, ta tamna senka u srcima svih ljudskih biæa, odvratio je tvoj narod od sveta i zapreo ga u njegove vlastite snove. Ovde, u Lisu, taj strah nije bio tako veliki, iako je na nas pao teret završnog napada. Imali smo jaèi razlog za delanje, i ono što smo uèinili, uèinili smo otvorenih oèiju.
<BR>&nbsp;&nbsp;&nbsp;&nbsp;&nbsp;Veoma davno, Alvine, ljudi su se dali u traganje za besmrtnošæu i konaèno su je ostvarili. Oni su, meðutim, zaboravili da je iz sveta, iz koga je izgnana smrt, takoðe izgnan život. Moæ da se život produži nesagledivo dugo zadovoljavajuæa je za pojedinca, ali rasi donosi stagnaciju. Pre mnogo vremena mi smo žrtvovali besmrtnost, ali Diaspar još ide za lažnim snom. Zbog toga su se naši putevi razišli, i zato se oni više nikada ne smeju ukrstiti."
<BR>&nbsp;&nbsp;&nbsp;&nbsp;&nbsp;Iako je ove reèi gotovo oèekivao, njihova zlokobnost zbog tog predoseæanja nije izgledala ništa manja. Pa ipak, Alvin je odbio da se pomiri sa krahom svih svojih planova, koje je veæ poèeo da razraðuje, i samo je jednim delom svesti nastavio da sluša Seranis. Primao je i razumeo sve njene reèi, ali ostatkom uma ponovo je išao putem koji je vodio u Diaspar, pokušavajuæi da dokuèi sve prepreke koje bi mu mogle biti postavljene.
<BR>&nbsp;&nbsp;&nbsp;&nbsp;&nbsp;Seranisina nesreænost bila je oèevidna. Glas joj je postao moleæiv dok je govorila i Alvin je znao da se ne obraæa samo njemu, veæ i svom sinu. Sigurno je uviðala da su se u danima koje su proveli zajedno meðu njima razvili razumevanje i naklonost. Hilvar je pomno posmatrao majku kako govori, a Alvinu se uèinilo da mu pogled ne odražava samo obzir, veæ i ne mali trag prekora.
<BR>&nbsp;&nbsp;&nbsp;&nbsp;&nbsp;"Ne želimo da te prisilimo da uèiniš ništa protiv svoje volje, ali sigurno shvataš šta bi to znaèilo kada bi se naša dva naroda ponovo srela. Izmeðu naše i vaše kulture zjapi ponor veæi od svih koji su ikada razdvajali Zemlju od njenih drevnih kolonija. Promisli o ovome, Alvine. Ti i Hilvar ste sada približno vršnjaci, ali i on i ja æemo biti veæ vekovima mrtvi kada ti i dalje budeš mlad. A ovo je tek prvi u beskrajnom nizu tvojih života."
<BR>&nbsp;&nbsp;&nbsp;&nbsp;&nbsp;U prostoriji je bilo veoma tiho, èak tako tiho da je Alvin mogao èuti neobiène, žalosne krike nepoznatih životinja sa polja oko sela. A onda on prozbori, gotovo šapatom: "Šta želite da uradim?"
<BR>&nbsp;&nbsp;&nbsp;&nbsp;&nbsp;"Nadali smo se da æemo ti moæi pružiti izbor izmeðu toga da ostaneš ovde i da se vratiš u Diaspar, ali sada to više nije moguæe. Po nas se dogodilo odveæ mnogo važnih stvari da bismo odluku prepustili tebi. Èak i za ovo kratko vreme koje si proveo meðu nama, tvoj uticaj bio je veoma uznemiravajuæi. Ne, ne prebacujem ti ništa; ubeðena sam da ništa nisi hotimice uèinio. Ali mislim da æe biti najbolje ako stvorenja koja si sreo u Šalmiranu prepustiš njihovoj sudibni.
<BR>&nbsp;&nbsp;&nbsp;&nbsp;&nbsp;Što se, pak, Diaspara tièe..." Seranis ljutito odmahnu rukom... "Odveæ mnogo ljudi zna kuda si otišao; nismo stigli na vreme. Znatno je, meðutim, ozbiljnija èinjenica da je èovek koji ti je pomogao da otkriješ Lis nestao bez traga; ni vaše Veæe ni naši agenti ne mogu da ga pronaðu, tako da on ostaje moguæa opasnost po našu bezbednost. Možda te iznenaðuje što ti sve ovo govorim, ali time nimalo ne ugrožavam vlastitu sigurnost. Bojim se da sada imamo samo jedan izbor; moramo te vratiti u Diaspar sa lažnim ustrojstvom seæanja. Ona su pripremljena veoma brižljivo, tako da kada se budeš vratio kuæi, ništa neæeš znati o nama. Verovaæeš da si prošao kroz neku maglovitu i opasnu pustolovinu u mraènim podzemnim peæinama, gde se krov stalno rušio iza tebe, a preživeo si samo zahvaljujuæi tome što si jeo bljutavo korenje i pio sa izvora na koje si sluèajno nabasao. Kroz sve buduæe živote smatraæeš da je to istina i svi æe prihvatiti tvoju prièu. Neæe biti nikakve tajne koja bi mamila potonje istraživaèe; misliæe da znaju sve što se može saznati o Lisu."
<BR>&nbsp;&nbsp;&nbsp;&nbsp;&nbsp;Seranis je zastala i pogledala Alvina brižnim oèima. "Veoma nam je žao što je ovo neophodno i molimo te da nam oprostiš dok nas se još seæaš. Možda se ne slažeš sa našom odlukom, ali mi znamo mnoge stvari u koje ti nisi upuæen. U svakom sluèaju, neæeš imati na šta da se požališ, pošto æeš verovati da si otkrio sve što se moglo pronaæi."
<BR>&nbsp;&nbsp;&nbsp;&nbsp;&nbsp;Alvin se zapitao da li je to istina. Nije bio ubeðen da æe se ikada uklopiti u koloteèinu života u Diasparu, èak i ako poveruje da ništa vredno ne postoji izvan njegovih zidina. Uostalom, on nije ni imao nameru da proverava ovu stvar.
<BR>&nbsp;&nbsp;&nbsp;&nbsp;&nbsp;"Kada želite da me podvrgnete tom... postupku?" upita Alvin.
<BR>&nbsp;&nbsp;&nbsp;&nbsp;&nbsp;"Odmah. Mi smo spremni. Otvori mi tvoj um, kao što si to uèinio ranije, i nièega neæeš biti svestan dok se ponovo ne obreš u Diasparu."
<BR>&nbsp;&nbsp;&nbsp;&nbsp;&nbsp;Alvin je za trenutak æutao, a onda reèe tiho: "Voleo bih da se oprostim sa Hilvarom."
<BR>&nbsp;&nbsp;&nbsp;&nbsp;&nbsp;Seranis klimnu.
<BR>&nbsp;&nbsp;&nbsp;&nbsp;&nbsp;"Shvatam. Ostaviæu te ovde nakratko i vratiæu se kada budeš spreman." Krenula je ka stepenicama koje su vodile nadole u unutrašnjost kuæe, ostavljajuæi ga samog na krovu.
<BR>&nbsp;&nbsp;&nbsp;&nbsp;&nbsp;Proteklo je izvesno vreme pre no što se Alvin obratio prijatelju; bio je veoma tužan, ali i neumoljivo odluèan da ne dopusti krah svih svojih nada. Bacio je još jedan pogled prema selu gde je pronašao merilo sreæe i koje možda više nikada neæe videti, ukoliko oni koji stoje iza Seranis ostvare svoj naum. Hoverkraft je i dalje stajao ispod jednog razgranatog drveta, dok je strpljivi robot lebdeo u vazduhu iznad njega. Nekoliko mališana se okupilo da ispita ovog neobiènog pridošlicu, ali niko od starijih nije pokazivao ni najmanje zanimanje.
<BR>&nbsp;&nbsp;&nbsp;&nbsp;&nbsp;"Hilvare", reèe Alvin naglo, "veoma mi je žao zbog ovoga."
<BR>&nbsp;&nbsp;&nbsp;&nbsp;&nbsp;"I meni", odgovori Hilvar, glasom koji je odavao uzburkana oseæanja. "Nadao sam se da æeš moæi da ostaneš ovde."
<BR>&nbsp;&nbsp;&nbsp;&nbsp;&nbsp;"Misliš li da je u redu ono što Seranis želi da preduzme?"
<BR>&nbsp;&nbsp;&nbsp;&nbsp;&nbsp;"Ne okrivljuj moju majku. Ona samo izvršava ono što joj se naloži", uzvrati Hilvar. Iako mu nije odgovorio na pitanje, Alvin nije imao srca da mu ga ponovo postavi. Nije bilo pošteno izlagati takvoj kušnji njegovu prijateljsku privrženost.
<BR>&nbsp;&nbsp;&nbsp;&nbsp;&nbsp;"Reci mi nešto drugo", upita ga Alvin. "Kako me tvoji sunarodnici mogu zaustaviti, ako pokušam da pobegnem sa neokrnjenim seæanjem?"
<BR>&nbsp;&nbsp;&nbsp;&nbsp;&nbsp;"To bi bilo lako. Ako probaš da bežiš, preuzeli bismo kontrolu nad tvojim umom i nagnali te da se vratiš."
<BR>&nbsp;&nbsp;&nbsp;&nbsp;&nbsp;Alvin je oèekivao ovakav odgovor i on ga nije obeshrabrio. Želeo je da može da ima poverenja u Hilvara, koga je oèigledno pogaðalo njihovo predstojeæe razdvajanje, ali nije se odvažio da izloži opanosti svoje planove. Veoma pažljivo, ispitujuæi svaku pojedinost, proverio je jedini put koji ga je mogao vratiti u Diaspar pod uslovima koje je on izabrao.
<BR>&nbsp;&nbsp;&nbsp;&nbsp;&nbsp;Postojao je samo jedan rizik sa kojim se morao suoèiti i od koga se ni na koji naèin nije mogao zaštiti. Ako Seranis prekrši dato obeæanje i uðe u njegov um, sve brižljive pripreme koje je preduzeo pašæe u vodu.
<BR>&nbsp;&nbsp;&nbsp;&nbsp;&nbsp;Pružio je ruku Hilvaru, koji je èvrsto steže, ali nije bio u stanju da izusti ni reèi.
<BR>&nbsp;&nbsp;&nbsp;&nbsp;&nbsp;"Hajdemo dole kod Seranis", reèe Alvin. "Voleo bih da vidim neke ljude u selu pre no što odem."
<BR>&nbsp;&nbsp;&nbsp;&nbsp;&nbsp;Hilvar je nemo krenuo za njim u utihlu svežinu kuæe, a zatim kroz predvorje i prsten obojenog stakla koji je okruživao zdanje. Seranis ga je saèekala tamo, sa mirnim i odluènim izrazom lica. Znala je da Alvin pokušava da prikrije nešto od nje, i ponovo je razmislila o merama predostrožnosti koje je preduzela. Kao što bi èovek koga oèekuju veliki napori zategao prethodno svoje mišiæe, ona je proverila sve vrste prinuda kojima æe možda morati da pribegne.
<BR>&nbsp;&nbsp;&nbsp;&nbsp;&nbsp;"Jesi li spreman, Alvine?" upita ga.
<BR>&nbsp;&nbsp;&nbsp;&nbsp;&nbsp;"Potpuno", uzvrati Alvin sa izvesnim prizvukom koji je nagna da ga podozrivo pogleda.
<BR>&nbsp;&nbsp;&nbsp;&nbsp;&nbsp;"Onda æe biti najbolje da odagnaš sve misli iz uma, kao što si ranije uèinio. Posle toga, ništa više neæeš oseæati ni znati, sve dok se ponovo ne naðeš u Diasparu."
<BR>&nbsp;&nbsp;&nbsp;&nbsp;&nbsp;Alvin se okrenuo prema Hilvaru i kazao mu hitrim šapatom koji nije dopro do Seranis: "Do viðenja. Hilvare. Ne brini, vratiæu se." Onda je ponovo pogledao Seranis.
<BR>&nbsp;&nbsp;&nbsp;&nbsp;&nbsp;"Ne zameram vam zbog ovoga što preduzimate", reèe. "Vi jamaèno verujete da je to najbolje, ali mislim da niste u pravu. Diaspar i Lis ne treba veèno da ostanu razdvojeni; jednog dana æe možda oèajnièki biti potrebni jedan drugom. Zbog toga se vraæam kuæi sa svim onim što sam saznao... i ne verujem da me možete spreèiti u tome."
<BR>&nbsp;&nbsp;&nbsp;&nbsp;&nbsp;Nije više oklevao, i to je bilo dobro. Seranis se nije pomerila, ali on je osetio kako mu telo izmièe kontroli. Snaga koja je potiskivala njegovu vlastitu volju bila je veæa nego što je oèekivao i on u trenu shvati da mnogi skriveni umovi sigurno pomažu Seranis. Bespomoæno je poèeo da koraèa natrag u kuæu i u èasu užasa pomisli da mu je plan pao u vodu.
<BR>&nbsp;&nbsp;&nbsp;&nbsp;&nbsp;A onda sevnu blesak èelika i kristala i metalne ruke brzo se obaviše oko njega. Telo mu se borilo protiv njih, što je on znao da æe se dogoditi, ali otpor je bio uzaludan. Izgubio je tle pod sobom i u magnovenju je opazio Hilvara, okamenjenog od iznenaðenja, sa tupavim osmehom na usnama.
<BR>&nbsp;&nbsp;&nbsp;&nbsp;&nbsp;Robot ga je nosio desetak stopa iznad zemlje, znatno brže nego što je èovek bio u stanju da trèi. Seranisi je bio potreban samo trenutak da prozre njegovo lukavstvo i Alvinovog opiranja nestade kada ona prestade da ga kontroliše. Ali još nije bila poražena; usledilo je ono èega se Alvin pribojavao i on se upro iz sve snage da mu se suprotstavi.
<BR>&nbsp;&nbsp;&nbsp;&nbsp;&nbsp;U svesti su najednom poèela da mu se bore dva razdvojena biæa, od kojih je jedno stalo da moli robota da ga spusti dole. Pravi Alvin je bez daha išèekivao, pružajuæi tek neznatan otpor silama protiv kojih je znao da nema nikakvih izgleda. Bilo je to kockanje; nije se moglo unapred predvideti da li æe njegov nepouzdani pomagaè izvršiti nareðenja složena poput onih koja mu je dao. Ni pod kakvim okolnostima, kazao je robotu, ne sme se pokoriti nekoj njegovoj buduæoj komandi sve dok se ne naðe na sigurnom u Diasparu. Takva su bila nareðenja. Ukoliko ih se robot bude pridržavao, Alvinova sudbina nalaziæe se izvan upliva ljudi.
<BR>&nbsp;&nbsp;&nbsp;&nbsp;&nbsp;Ne oklevajuæi ni trena, mašina je hitala putem koji joj je on brižljivo zacrtao. Deo njega i dalje je ljutito zahtevao da bude spušten, ali veæ mu je bilo jasno da je spasen. I Seranisi je to postalo jasno istog èasa, pošto su sile u njegovom mozgu obustavile meðusobni rat. Ponovo je stekao spokojstvo, kao i mnogo vremena ranije jedan drugi pustolov, kada je, privezan za katarku svog broda, èuo kako pesma Sirena zamire u daljini, preko mora tamnog poput vina.
</P></TD></TR></TABLE>
<P class="next">
<A HREF=p16.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
