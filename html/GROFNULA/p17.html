<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>17. VEVERIÈINA ŠUMA
<P>&nbsp;&nbsp;&nbsp;&nbsp;&nbsp;Avion se zaustavio blizu neke tekuæe vode. Tarner je slušao zvuk, okreæuæi se, u groznici ili snu, u g-mreži, vodu na kamenu, jednu od najstarijih pesama. Avion je bio pametan, pametan kao bilo koji pas, sa ugraðenim nagonom skrivanja. Oseæao ga je kako se ljulja na stajnom trapu, negde u groznièavoj noæi, i puzi napred, dok mu granèice grebu i šušte po tamnoj kupoli kabine. Avion se zavukao u duboku, zelenu senku i kleknuo, a letni okvir je zavijao i krckao dok se slegao uz ilovaèu i granit kao raža na pesak. Mimetièki polikarbon kojim su mu bila obložena krila i trup osuo se mrljama i potamneo, preuzimajuæi boje i izgled meseèinom išaranog kamena i šumskog tla. Konaèno se umirio, i jedini zvuk bio je šum vode u koritu potoka...
<BR>
<BR>&nbsp;&nbsp;&nbsp;&nbsp;&nbsp;Probudio se poput mašine, otvorivši oèi, ukljuèivši sliku, crveni blesak Linèove smrti iza usmerenog nišana Smit i Vesona. Luk krova kabine iznad njega imao je èipku od mimetièkih podražaja lišæa i grana. Bleda zora i zvuk tekuæe vode. Još je nosio Oukijevu plavu, radnu košulju. Sada je oštro zaudarala na znoj, a dan ranije otrgnuo je rukave. Pištolj mu je ležao izmeðu nogu, cevi uperene u crnu ruèicu upravljaèa mlaznjaka. G-mreža bila je mlitav èvor oko njegovih bokova i ramena. Izvio se i ugledao devojku, ovalno lice i smeð, osušen potoèiæ krvi ispod nozdrve. Još je bila bez svesti, znojava, nešto razmaknutih usana, kao u lutke.
<BR>&nbsp;&nbsp;&nbsp;&nbsp;&nbsp;"Gde se nalazimo?"
<BR>&nbsp;&nbsp;&nbsp;&nbsp;&nbsp;"Petnaest metara južno-jugoistoèno od ciljnih koordinata koje ste dali", reèe avion. "Ponovo ste izgubili svest. Opredelio sam se da nas sakrijem."
<BR>&nbsp;&nbsp;&nbsp;&nbsp;&nbsp;Pružio je ruku iza sebe i izvadio utikaè interfejsa, prekidajuæi vezu sa avionom. Tupo je kružio pogledom po kabini sve dok nije našao ruène komande za otvaranje kupole. Uzdahnula je na servo-motorima, usput menjajuæi izgled polikarbonskog veza od lišæa. Prebacio je nogu preko ivice i pogledao svoju šaku na spoju kabine i spoljne školjke aviona. Polikarbon je podražavao sive tonove obližnje stene; dok ga je posmatrao, poèeo je da slika mrlju velièine šake u boji njegovog dlana. Prebacio je i drugu nogu, zaboravivši revolver na sedištu, i kliznuo na zemlju, u visoku, meku travu. Onda je ponovo zaspao, sa èelom na travi, i sanjao tekuæu vodu.
<BR>&nbsp;&nbsp;&nbsp;&nbsp;&nbsp;Kada se probudio, zatekao se kako puzi na rukama i kolenima kroz nisko granje otežalo od rose. Konaèno je izbio na èistinu i prevalio se napred i na leða, ruku raširenih kao da se zbog neèega predaje. Visoko nad njim, nešto malo i sivo odbaci se sa grane, uhvati se za drugu, zaljulja se jedan tren na njoj, a zatim pohita dalje, izvan njegovog vidokruga.
<BR>&nbsp;&nbsp;&nbsp;&nbsp;&nbsp;Lezi mirno, zaèu glas kako mu govori, godinama udaljen. Samo lezi i opusti se i uskoro æe zaboraviti na tebe, zaboraviæe zbog sivila svitanja i zbog rose. Izišle su da traže hranu, da traže hranu i da se igraju, a njihovi mozgovi ne mogu da zapamte dve poruke, ne zadugo. I on je ležao na leðima, pored svoga brata, sa vinèesterkom u najlonskom kuæištu, udišuæi miris novog mesinga i ulja za puške, miris logorske vatre u svojoj kosi. A brat mu je uvek bio u pravu, za veverice. Došle su. Zaboravile su jasan znak smrti ispod njih u zakrpljenom džinsu i plavom èeliku; došle su, trèeæi po granama, zastajuæi da onjuše zoru, Tarnereova dvadeset dvojka je prasnula, i mlitavo telašce skotrljalo se sa visine. Ostale su se razbežale, nestajuæi, a Tarner je prepustio pušku bratu. Ponovo su èekali, èekali da ih veverice zaborave.
<BR>&nbsp;&nbsp;&nbsp;&nbsp;&nbsp;"Vi ste kao ja", reèe Tarner vevericama, izranjajuæi iz sna. Jedna od njih iznenada sede na debeli rep i pogleda ga pravo u oèi. "Uvek se vraæam." Veverica odskakuta dalje. "Kada sam pobegao od Holanðanina, bio je to, u stvari, povratak. Kada sam odleteo u Meksiko, opet isto. I još jednom, kada sam ubio Linèa."
<BR>&nbsp;&nbsp;&nbsp;&nbsp;&nbsp;Dugo je tako ležao, posmatrajuæi veverice, dok se šuma budila i jutro postajalo toplije oko njega. Preletela ga je vrana, zaokreæuæi, koèeæi perjem raširenim poput crnih, mehanièkih prstiju. Svratila je da proveri da li je mrtav.
<BR>&nbsp;&nbsp;&nbsp;&nbsp;&nbsp;Nacerio se vrani, a ova zalupa krilima i odlete.
<BR>&nbsp;&nbsp;&nbsp;&nbsp;&nbsp;Još nije.
<BR>
<BR>&nbsp;&nbsp;&nbsp;&nbsp;&nbsp;Ponovo je otpuzao pod nadneto granje i našao je kako sedi u kabini. Nosila je preveliku belu majicu preseèenu ukoso MAAS-NEOTEK logoom. Majica je spreda bila išarana prugama sveže krvi. Ponovo je krvarila iz nosa. Sjajne, plave oèi, zamuæene i izgubljene, u crno-žutim izubijanim dupljama, nalik na egzotiènu šminku.
<BR>&nbsp;&nbsp;&nbsp;&nbsp;&nbsp;Mlada, zakljuèio je, veoma je mlada.
<BR>&nbsp;&nbsp;&nbsp;&nbsp;&nbsp;"Ti si Mièelova kæerka", reèe, prisetivši se imena iz dosjea biosofta. "Anðela."
<BR>&nbsp;&nbsp;&nbsp;&nbsp;&nbsp;"Endži", reèe ona, automatski. "A ko si ti? Krvarim." Pokazala je krvavi karanfil zgužvane maramice.
<BR>&nbsp;&nbsp;&nbsp;&nbsp;&nbsp;"Tarner. Oèekivao sam tvog oca." Setio se revolvera, opazivši da joj je druga ruka izvan vidokruga, ispod ivice kabine. "Znaš li gde je?"
<BR>&nbsp;&nbsp;&nbsp;&nbsp;&nbsp;"Tamo, u mesi. Mislio je da æe moæi da razgovara s njima, da im objasni. Zato što im je potreban."
<BR>&nbsp;&nbsp;&nbsp;&nbsp;&nbsp;"Sa kojim to njima?"
<BR>&nbsp;&nbsp;&nbsp;&nbsp;&nbsp;"Sa Maasom. Odborom. Nemaju raèuna da mu naude. Zar ne?"
<BR>&nbsp;&nbsp;&nbsp;&nbsp;&nbsp;"Zašto bi to uèinili?" Još jedan korak napred.
<BR>&nbsp;&nbsp;&nbsp;&nbsp;&nbsp;Obrisala je nos crvenom maramicom. "Zato što me je poslao napolje. Zato što je znao da hoæe da mi naude, možda i ubiju. Zbog snova."
<BR>&nbsp;&nbsp;&nbsp;&nbsp;&nbsp;"Snova?"
<BR>&nbsp;&nbsp;&nbsp;&nbsp;&nbsp;"Misliš da æe ga povrediti?"
<BR>&nbsp;&nbsp;&nbsp;&nbsp;&nbsp;"Ma ne, ne bi oni to. Popeæu se kod tebe. Može?"
<BR>&nbsp;&nbsp;&nbsp;&nbsp;&nbsp;Klimnula je glavom. Morao je da preðe rukama preko školjke da bi našao plitke, udubljene rukohvate; mimetièka obloga pokazivala je lišæe i mahovinu, granèice... A onda se našao gore, kod nje, i ugledao revolver pored njene patike. "Ali zar nije trebalo i sam da poðe? Oèekivao sam ga, mislim tvog oca."
<BR>&nbsp;&nbsp;&nbsp;&nbsp;&nbsp;"Ne. Nismo to planirali. Imali smo samo jedan avion. Zar vam nije rekao?" Poèela je da se trese. "Zar vam ništa nije rekao?"
<BR>&nbsp;&nbsp;&nbsp;&nbsp;&nbsp;"Dovoljno", reèe on, spustivši ruku na njeno rame, "rekao nam je koliko je bilo potrebno. Sve æe biti u redu..." Prebacio je noge unutra, povio se, pomerio Smit i Veson dalje od njene noge i pronašao kabl interfejsa. Sa rukom na njenom ramenu, podigao ga je i ubacio na mesto iza uha.
<BR>&nbsp;&nbsp;&nbsp;&nbsp;&nbsp;"Daj mi proceduru za brisanje svega što si snimio u poslednjih èetrdeset osam sati", reèe. "Hoæu da obrišeš kurs za Meksiko Siti, let od obale ovamo, sve..."
<BR>&nbsp;&nbsp;&nbsp;&nbsp;&nbsp;"Ne postoji unesen plan za Meksiko Siti", reèe glas, direktan nervni audio signal.
<BR>&nbsp;&nbsp;&nbsp;&nbsp;&nbsp;Tarner se zagleda u devojku, protrlja vilicu.
<BR>&nbsp;&nbsp;&nbsp;&nbsp;&nbsp;"Kuda idemo?"
<BR>&nbsp;&nbsp;&nbsp;&nbsp;&nbsp;"U Bogotu", i mlaznjak navede koordinate za sletanje koje se nije dogodilo.
<BR>&nbsp;&nbsp;&nbsp;&nbsp;&nbsp;Ona zatrepta prema njemu, kapcima modrim poput okolne kože. "Kome to govoriš?"
<BR>&nbsp;&nbsp;&nbsp;&nbsp;&nbsp;"Avionu. Da li ti je Mièel rekao kuda æeš iæi?"
<BR>&nbsp;&nbsp;&nbsp;&nbsp;&nbsp;"U Japan..."
<BR>&nbsp;&nbsp;&nbsp;&nbsp;&nbsp;"Znaš nekoga u Bogoti? Gde ti je majka?"
<BR>&nbsp;&nbsp;&nbsp;&nbsp;&nbsp;"Ne. Mislim da je u Berlinu. Malo znam o njoj."
<BR>
<BR>&nbsp;&nbsp;&nbsp;&nbsp;&nbsp;Obrisao je banke podataka u avionu, poništivši Konrojev program, ono što se nalazilo tamo: dolazak iz Kalifornije, podaci o odredištu, plan leta koji bi ih odveo do piste udaljene tri stotine kilometara od urbanog jezgra Bogote...
<BR>&nbsp;&nbsp;&nbsp;&nbsp;&nbsp;Neko æe veæ naæi avion. Pomislio je na Maasov orbitalni sistem osmatranja i pitao se da li su sistemi ometanja i izbegavanja, èije je aktiviranje naredio avionu, bili od ikakve koristi. Mogao je da ponudi avion Rudiju, ali je sumnjao da æe Rudi pristati da bude umešan. Kad je to bilo u pitanju, veæ samo pojavljivanje na imanju, sa Mièelovom kæerkom, uvaliæe Rudija do guše. Ali nije imao kuda da ide, ne za stvari koje su mu sada bile potrebne.
<BR>&nbsp;&nbsp;&nbsp;&nbsp;&nbsp;Bio je to hod od èetiri sata, duž poluzaboravljenih staza i niz krivudavi asfaltni drum sa dve trake, obrastao korovom. Èinilo mu se da je drveæe drugaèije, a onda se setio koliko mora da je poraslo za sve te godine. U pravilnim razmacima prolazili su pored patrljaka drvenih stubova koji su nekada nosili telefonske kablove, a sada bili obrasli draèom i orlovim noktima. Kablovi su odavno bili preraðeni u gorivo. Pèele su skupljale med u procvaloj travi pored puta...
<BR>&nbsp;&nbsp;&nbsp;&nbsp;&nbsp;"Ima li hrane tamo kuda idemo?" upita devojka, vukuæi ðonove belih patika po izlokanom asfaltu.
<BR>&nbsp;&nbsp;&nbsp;&nbsp;&nbsp;"Naravno", reèe Tarner, "kol'ko hoæeš."
<BR>&nbsp;&nbsp;&nbsp;&nbsp;&nbsp;"Sad bih više volela malo vode." Sklonila je slepljen pramen smeðe kose sa potamnelog obraza. Primetio je da je poèela da šepa i da se mršti svaki put kada stane na desnu nogu.
<BR>&nbsp;&nbsp;&nbsp;&nbsp;&nbsp;"Šta ti je s nogom?"
<BR>&nbsp;&nbsp;&nbsp;&nbsp;&nbsp;"Nešto sa zglobom, mislim od onda kada sam prevrnula 'laku." Iskrivila je lice, ali je nastavila da hoda.
<BR>&nbsp;&nbsp;&nbsp;&nbsp;&nbsp;"Da se odmorimo."
<BR>&nbsp;&nbsp;&nbsp;&nbsp;&nbsp;"Neæu. Htela bih da stignemo tamo, da stignemo bilo gde."
<BR>&nbsp;&nbsp;&nbsp;&nbsp;&nbsp;"Odmor", reèe on, uhvativši je za ruku, i povede je sa puta. Napravila je grimasu, ali je sela pokraj njega, pažljivo ispruživši desnu nogu ispred sebe.
<BR>&nbsp;&nbsp;&nbsp;&nbsp;&nbsp;"Veliki pištolj", reèe. Veæ je bilo toplo, pretoplo za jaknu. Zakopèao je futrolu preko golih leða, obukavši otkopèanu košulju preko nje, izvuèenih krajeva, koji su lepršali na vetru. "Zašto burence tu dole izgleda kao kobrina glava?"
<BR>&nbsp;&nbsp;&nbsp;&nbsp;&nbsp;"To je nišanska sprava, za noænu borbu." Nagnuo se napred da pogleda njen èlanak. Sada je brzo oticao. "Ne znam koliko æeš dugo moæi da hodaš na tome", reèe on.
<BR>&nbsp;&nbsp;&nbsp;&nbsp;&nbsp;"Èesto si se borio, noæu? Pištoljima?"
<BR>&nbsp;&nbsp;&nbsp;&nbsp;&nbsp;"Ne."
<BR>&nbsp;&nbsp;&nbsp;&nbsp;&nbsp;"Nije mi baš jasno èime se baviš."
<BR>&nbsp;&nbsp;&nbsp;&nbsp;&nbsp;Pogledao ju je. "Ponekad ni sam ne razumem, naroèito u poslednje vreme. Trebalo je da doèekam tvog oca. Hteo je da promeni kompaniju, da radi za nekog drugog. Oni za koje je trebalo da radi unajmili su mene i još neke ljude kao osiguranje da æe se osloboditi starog ugovora."
<BR>&nbsp;&nbsp;&nbsp;&nbsp;&nbsp;"Ali nije bilo naèina da se oslobodi ugovora", reèe ona. "Bar ne zakonski."
<BR>&nbsp;&nbsp;&nbsp;&nbsp;&nbsp;"Tako je." Odvezao je èvor, razlabavio pertle na patiki. "Ne zakonski."
<BR>&nbsp;&nbsp;&nbsp;&nbsp;&nbsp;"Oh. Znaèi, to je tvoj posao?"
<BR>&nbsp;&nbsp;&nbsp;&nbsp;&nbsp;"Da." Skinuo joj je patiku. Bez èarapa. Èlanak joj je gadno otekao. "Išèašila si je."
<BR>&nbsp;&nbsp;&nbsp;&nbsp;&nbsp;"Šta je sa onim drugim ljudima? Bilo ih je još, tamo, u onoj ruševini? Neko je pucao, i one svetleæe rakete..."
<BR>&nbsp;&nbsp;&nbsp;&nbsp;&nbsp;"Teško je reæi ko je pucao", reèe on, "ali rakete nisu bile naše. Možda je to bilo Maasovo obezbeðenje, u poteri za tobom. Zar si mislila da æeš se tako lako izvuæi?"
<BR>&nbsp;&nbsp;&nbsp;&nbsp;&nbsp;"Sve sam uradila kako mi je Kris rekao", reèe ona. "Kris je moj otac."
<BR>&nbsp;&nbsp;&nbsp;&nbsp;&nbsp;"Znam. Mislim da æu morati da te nosim ostatak puta."
<BR>&nbsp;&nbsp;&nbsp;&nbsp;&nbsp;"Ali šta æe biti sa tvojim drugovima?"
<BR>&nbsp;&nbsp;&nbsp;&nbsp;&nbsp;"Kojim drugovima?"
<BR>&nbsp;&nbsp;&nbsp;&nbsp;&nbsp;"Tamo, u Arizoni."
<BR>&nbsp;&nbsp;&nbsp;&nbsp;&nbsp;"A, da. Pa", on obrisa nadlanicom znoj sa èela, "nisam siguran. Zaista ne znam."
<BR>&nbsp;&nbsp;&nbsp;&nbsp;&nbsp;Opet je video pobelelo nebo, blesak energije, jaèi od sunca. Ali avion je rekao da nije bilo elektromagnetskog talasa...
<BR>&nbsp;&nbsp;&nbsp;&nbsp;&nbsp;Prvi od Rudijevih poboljšanih pasa primetio ih je petnaest minuta pošto su nastavili put, Endži jašuæi na Tarnerovim leðima, obgrlivši ga oko ramena, sa mršavim butinama ispod njegovih mišica, prstiju prepletenih na njegovim grudima. Imala je miris deteta iz otmenih predgraða. Neki diskretan biljni sapun ili šampon. Pomislivši to, zapitao se na šta on mora da miriše njoj. Rudi ima kupatilo...
<BR>&nbsp;&nbsp;&nbsp;&nbsp;&nbsp;"Oh, sranje, šta je ono?" Ukoèila mu se na leðima, pokazavši prstom.
<BR>&nbsp;&nbsp;&nbsp;&nbsp;&nbsp;Vitak, sivi lovaèki pas posmatrao ih je sa vrha visokog obronka od ilovaèe na zavoju puta, uske glave prekrivene i oslepljene crnom kapuljaèom naèièkanom senzorima. Dahtao je, isplaženog jezika, i polako pomerao glavu sa jedne na drugu stranu.
<BR>&nbsp;&nbsp;&nbsp;&nbsp;&nbsp;"U redu je", reèe Tarner. "Pas èuvar. Pripada mom prijatelju."
<BR>
<BR>&nbsp;&nbsp;&nbsp;&nbsp;&nbsp;Kuæa je bila narasla, dobila krila i radionice, ali Rudi nikad nije obojio oguljeno dašèano proèelje prvobitne graðevine. Dok je Tarner bio odsutan, Rudi je podigao žièanu ogradu oko svoje zbirke vozila, ali kapija je bila otvorena kada su stigli, šarki obraslih ladoležom i rðom. Tarner je znao da onu pravu zaštitu predstavljaju neke druge stvari. Èetiri usavršena psa kaskali su za njim dok se uspinjao šljunèanom stazom, sa besvesnom Endžinom glavom na ramenu, još obgrljen njenim rukama.
<BR>&nbsp;&nbsp;&nbsp;&nbsp;&nbsp;Rudi je èekao na prednjem tremu, u starom, belom šortsu i mornarièkoj majici, u èijem se jedinom džepu nalazilo najmanje deset razlièitih olovaka. Pogledao ih je i podigao zelenu limenku holandskog piva u znak pozdrava. Iza njega, iz kuhinje iziðe plavuša u izbledeloj vojnièkoj košulji, sa hromiranom špatulom u ruci; kosa joj je bila kratko podšišana, zaèešljana uvis i unazad na naèin koji podseti Tarnera na korejansku medicinarku u Hosakinoj èauri, na zapaljenu èauru, na Veberovu, na pobelelo nebo... Ljuljao se tamo, na Rudijevom šljunèanom putu, raskreèenih nogu pod devojèinom težinom, golih prsa ispruganih potoèiæima znoja na prašini iz ruševine onog centra u Arizoni, i posmatrao Rudija i plavušu.
<BR>&nbsp;&nbsp;&nbsp;&nbsp;&nbsp;"Spremili smo vam doruèak", reèe Rudi. "Kada ste se pojavili na monitorima pasa, pomislili smo da biste mogli biti gladni." Glas mu je bio oprezno neutralan.
<BR>&nbsp;&nbsp;&nbsp;&nbsp;&nbsp;Devojka zastenja.
<BR>&nbsp;&nbsp;&nbsp;&nbsp;&nbsp;"Dobro ste uradili", reèe Tarner. "Devojka je povredila èlanak, Rudi. Treba to da pogledamo. A imam još o neèemu da porazgovaram s tobom."
<BR>&nbsp;&nbsp;&nbsp;&nbsp;&nbsp;"Malo je premlada za tebe, rek'o bih", reèe Rudi i otpi pivo.
<BR>&nbsp;&nbsp;&nbsp;&nbsp;&nbsp;"Odjebi, Rudi", reèe žena pored njega, "zar ne vidiš da je povreðena? Donesi je ovamo", obrati se Tarneru i uðe na kuhinjska vrata.
<BR>&nbsp;&nbsp;&nbsp;&nbsp;&nbsp;"Izgledaš drugaèije", reèe Rudi, zagledajuæi ga, i Tarner vide da je pijan. "Isti, ali drugaèiji."
<BR>&nbsp;&nbsp;&nbsp;&nbsp;&nbsp;"Ide vreme", reèe Tarner, pošavši prema drvenim stepenicama.
<BR>&nbsp;&nbsp;&nbsp;&nbsp;&nbsp;"Jesi li operisao lice ili tako nešto?"
<BR>&nbsp;&nbsp;&nbsp;&nbsp;&nbsp;"Rekonstrukcija. Morali su da ga obnove na osnovu snimka." Pošao je uz stepenice, probadan bolom u slabinama pri svakom pokretu.
<BR>&nbsp;&nbsp;&nbsp;&nbsp;&nbsp;"Nije loše", reèe Rudi, "gotovo da nisam primetio." Podrignuo je. Bio je niži od Tarnera i sklon debljanju, ali su imali istu smeðu kosu i veoma sliène crte lica.
<BR>&nbsp;&nbsp;&nbsp;&nbsp;&nbsp;Kada su im se oèi našle na istoj visini, Tarnere zastade na stepenicama. "Još se baviš svaèim pomalo, Rudi? Treba mi sken za ovu malu. I još neke druge stvari."
<BR>&nbsp;&nbsp;&nbsp;&nbsp;&nbsp;"Pa", reèe njegov brat, "videæemo šta možemo da uèinimo. Èuli smo nešto, sinoæ. K'o da je neko probio zvuèni zid. Ima li to neke veze sa tobom?"
<BR>&nbsp;&nbsp;&nbsp;&nbsp;&nbsp;"Aha. Tamo u veverièinoj šumi leži mlaznjak, ali dobro je sakriven."
<BR>&nbsp;&nbsp;&nbsp;&nbsp;&nbsp;Rudi uzdahnu. "Isuse... Dobro, donesi je ovamo..."
<BR>
<BR>&nbsp;&nbsp;&nbsp;&nbsp;&nbsp;Godine koje je Rudi proveo u kuæi ogolele su je od veæine stvari kojih bi se Tarner seæao, i nešto u njemu bilo je maglovito zahvalno zbog toga. Posmatrao je plavušu kako razbija jaja u èeliènu posudu, tamnonarandžasta žumanca domaæih kokošaka; Rudi je držao kokoške. "Ja sam Seli", reèe ona, muækajuæi jaja viljuškom.
<BR>&nbsp;&nbsp;&nbsp;&nbsp;&nbsp;"Tarner."
<BR>&nbsp;&nbsp;&nbsp;&nbsp;&nbsp;"I on te samo tako zove", reèe ona. "Retko te je pominjao."
<BR>&nbsp;&nbsp;&nbsp;&nbsp;&nbsp;"Nismo baš bili u vezi. Možda bi trebalo da odem gore da mu pomognem."
<BR>&nbsp;&nbsp;&nbsp;&nbsp;&nbsp;"Sedi tu. Tvoja mala je sigurna sa Rudijem. Ima nežnu ruku."
<BR>&nbsp;&nbsp;&nbsp;&nbsp;&nbsp;"Èak i kad je nalizan?"
<BR>&nbsp;&nbsp;&nbsp;&nbsp;&nbsp;"Polunalizan. Dobro, neæe je operisati, samo æe joj staviti derme i povezati èlanak." Izdrobila je suve tortilje u tiganj, preko vrelog maslaca, i nasula preko svega jaja. "Šta vam se dogodilo sa oèima, Tarnere? I tebi i njoj..." Mešala je hromiranom lopaticom smešu u tiganju, posipajuæi je salsom iz plastiène tube.
<BR>&nbsp;&nbsp;&nbsp;&nbsp;&nbsp;"Gravitaciona sila. Morali smo da uzletimo na brzinu."
<BR>&nbsp;&nbsp;&nbsp;&nbsp;&nbsp;"Tako je povredila èlanak?"
<BR>&nbsp;&nbsp;&nbsp;&nbsp;&nbsp;"Možda. Ne znam."
<BR>&nbsp;&nbsp;&nbsp;&nbsp;&nbsp;"Sad te traže? Ili nju?" Dok ju je posmatrao zaposlenu vaðenjem tanjira iz kredenca iznad sudopere, jeftin smeði furnir vrata kredenca pokrenu u njemu iznenadan talas nostalgije, njene mrke ruke postadoše majèine...
<BR>&nbsp;&nbsp;&nbsp;&nbsp;&nbsp;"Verovatno", reèe on. "Ne znam šta je sve u igri, za sad."
<BR>&nbsp;&nbsp;&nbsp;&nbsp;&nbsp;"Pojedi ovo." Prebacila je kajganu na beli tanjir, potražila mu viljušku. "Rudi se boji ljudi koji bi mogli da budu poslati za tobom."
<BR>&nbsp;&nbsp;&nbsp;&nbsp;&nbsp;Privukao je tanjir, uzeo viljušku. Jaja su se pušila. "I ja."
<BR>
<BR>&nbsp;&nbsp;&nbsp;&nbsp;&nbsp;"Donela sam ti nešto odeæe", reèe Seli, kroz šum vode u tuš-kabini. "Ostavio je neki Rudijev prijatelj, trebalo bi da ti odgovara..." Tuš je radio na naèelu sile teže, sa kišnicom u rezervoaru na krovu i debelom, belom filterskom jedinicom prièvršæenom na cev iznad glave tuša. Tarner isturi glavu izmeðu zaparenih plastiènih zavesa, žmirkajuæi. "Hvala."
<BR>&nbsp;&nbsp;&nbsp;&nbsp;&nbsp;"Devojka se onesvestila", reèe ona. "Rudi misli da je to šok, zbog iscrpljenosti. Kaže da su joj kritiène konstante visoke, pa bi sad mogao i da je skenira." Izišla je iz sobe, ponevši Tarnerove stare pantalone i Oukijevu košulju.
<BR>
<BR>&nbsp;&nbsp;&nbsp;&nbsp;&nbsp;"Šta je ona?" reèe Rudi, pruživši mu zgužvan svitak srebrnaste hartije iz štampaèa.
<BR>&nbsp;&nbsp;&nbsp;&nbsp;&nbsp;"Ne znam kako se to èita", reèe Tarner, osvræuæi se po beloj prostoriji u potrazi za Endži. "Gde je ona?"
<BR>&nbsp;&nbsp;&nbsp;&nbsp;&nbsp;"Spava. Seli je èuva." Rudi se okrenu i poðe u dno sobe, a Tarner se seti da je to nekada bila dnevna soba. Rudi poèe da iskljuèuje konzole. Siæušne signalne svetiljkice gasile su se jedna za drugom. "Ne znam, èoveèe. Jednostavno ne znam. Šta je to, neka vrsta kancera?"
<BR>&nbsp;&nbsp;&nbsp;&nbsp;&nbsp;Tarner je išao za njim, pored radnog stola na kome je ležao pokriveni mikromanipulator. Pored prašnjavih, èetvrtastih okana niza isluženih monitora. Jedan je imao razbijen ekran.
<BR>&nbsp;&nbsp;&nbsp;&nbsp;&nbsp;"Prolazi joj kroz celu glavu", reèe Rudi. "Kao dugaèki lanci. Tako nešto nikada nisam video. Nikada."
<BR>&nbsp;&nbsp;&nbsp;&nbsp;&nbsp;"Šta znaš o bioèipovima, Rudi?"
<BR>&nbsp;&nbsp;&nbsp;&nbsp;&nbsp;Rudi naèini grlen zvuk. Veæ je izgledao sasvim trezan, ali napet, zabrinut. Neprestano je provlaèio prste kroz kosu. "Tako sam i mislio. To je neka vrsta... Nije implant. Kalem."
<BR>&nbsp;&nbsp;&nbsp;&nbsp;&nbsp;"Èemu služi?"
<BR>&nbsp;&nbsp;&nbsp;&nbsp;&nbsp;"Èemu? Bože. Jebi ga, ko zna? Ko joj je to uradio? Neko za koga radiš?"
<BR>&nbsp;&nbsp;&nbsp;&nbsp;&nbsp;"Njen otac, mislim."
<BR>&nbsp;&nbsp;&nbsp;&nbsp;&nbsp;"Gospode." Rudi preðe rukom preko usta. "Zasenèeno je kao tumor, na skeneru, ali su joj konstante dovoljno visoke, normalne. Kakva je, inaèe?"
<BR>&nbsp;&nbsp;&nbsp;&nbsp;&nbsp;"Šta ja znam. Klinka." Slegnu ramenima.
<BR>&nbsp;&nbsp;&nbsp;&nbsp;&nbsp;"Jebena ðavolja posla", reèe Rudi. "Èudi me da uopšte hoda." Otvorio je mali laboratorijski zamrzivaè i izvadio zamagljenu bocu Moskovskaje. "'Oæeš jednu iz boce?" upita.
<BR>&nbsp;&nbsp;&nbsp;&nbsp;&nbsp;"Možda kasnije."
<BR>&nbsp;&nbsp;&nbsp;&nbsp;&nbsp;Rudi uzdahnu, pogleda bocu i vrati je u zamrzivaè. "Dobro, šta nameravaš? Sudeæi po tom uvrnutom sranju što ga mala ima u glavi, neko æe uskoro doæi po to. Ako veæ nisu."
<BR>&nbsp;&nbsp;&nbsp;&nbsp;&nbsp;"Jesu", reèe Tarner. "Ne znam da li znaju da je ona ovde."
<BR>&nbsp;&nbsp;&nbsp;&nbsp;&nbsp;"Još ne." Rudi obrisa dlanove o prljavi, beli šorts. "Al' verovatno hoæe, zar ne?"
<BR>&nbsp;&nbsp;&nbsp;&nbsp;&nbsp;Tarner potvrdi.
<BR>&nbsp;&nbsp;&nbsp;&nbsp;&nbsp;"Pa, kuda æeš onda odavde?"
<BR>&nbsp;&nbsp;&nbsp;&nbsp;&nbsp;"U Gradove."
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;"Zato što tamo imam novac. Imam raèune na èetiri razlièita imena, koja nikako ne mogu da se povežu sa mnom. I zato što imam mnogo drugih veza koje æu možda moæi da iskoristim. I zato što su Gradovi najbolje skrovište. Tako ih je prokleto mnogo, znaš?"
<BR>&nbsp;&nbsp;&nbsp;&nbsp;&nbsp;"U redu", reèe Rudi. "Kada?"
<BR>&nbsp;&nbsp;&nbsp;&nbsp;&nbsp;"Ako toliko brineš, hoæeš odmah da poðemo?"
<BR>&nbsp;&nbsp;&nbsp;&nbsp;&nbsp;"Ma, ne. Mislim, ne znam. To u devojèinoj glavi dosta je zanimljivo. Imam prijatelje u Atlanti koji bi mogli da mi pozajme funkcijski analizator, moždanu mapu, jedan na jedan; kad bih je stavio pod to, mogao bih da naslutim šta je ta stvar... Možda ima vrednost."
<BR>&nbsp;&nbsp;&nbsp;&nbsp;&nbsp;"Sigurno. Kad bi znao gde da je prodaš."
<BR>&nbsp;&nbsp;&nbsp;&nbsp;&nbsp;"Zar nisi radoznao? Mislim, koji je ðavo ona? Odakle si je iskopao, iz neke vojne laboratorije?" Rudi ponovo otvori vrata belog zamrzivaèa, izvadi bocu votke, otvori je i otpi.
<BR>&nbsp;&nbsp;&nbsp;&nbsp;&nbsp;Tarner uze bocu i nagnu je, pustivši da mu ledena teènost zapljusne zube. Proguta i strese se. "Reè je o korporaciji. Krupnoj. Trebalo je da izvuèem njenog oca odande, ali on je poslao nju. Onda je neko zbrisao celo odredište, reklo bi se malom atomskom. Jedva smo se izvukli. Dovde." Dodade Rudiju bocu. "Ostani trezan zbog mene, Rudi. Kad te nešto uplaši, suviše piješ."
<BR>&nbsp;&nbsp;&nbsp;&nbsp;&nbsp;Rudi je zurio u njega, ne obraæajuæi pažnju na bocu. "Arizona", reèe. "Bilo je u vestima. Meksiko još šizi zbog toga. Ali nije bila atomska. Ekipe su preplavile mesto. Nije bila atomska."
<BR>&nbsp;&nbsp;&nbsp;&nbsp;&nbsp;"A šta drugo?"
<BR>&nbsp;&nbsp;&nbsp;&nbsp;&nbsp;"Misle da je bio katapult. Misle da je neko natovario superbrzi bacaè u teretni cepelin i zbrisao neki srušeni centar tamo napolju u divljini. Znaju da je u blizini bio cepelin, ali za sad nema traga od njega. Možeš da podesiš bacaè da se raznese u plazmu pri ispaljivanju. Projektil je moglo da bude gotovo sve, pri tim brzinama. Oko sto pedeset kila leda obavilo bi posao." Uzeo je bocu, poklopio je i spustio na sto pored sebe. "Sve zemljište oko tog mesta pripada Maasu, Maasu Biolabsu, zar ne? Bili su u vestima, taj Maas. Pružaju punu saradnju razlièitim institucijama vlasti. Možeš da se kladiš. To nam valjda govori odakle dolazi tvoje malo zlato."
<BR>&nbsp;&nbsp;&nbsp;&nbsp;&nbsp;"Naravno. Ali mi ne govori ko je upotrebio bacaè. Niti zašto."
<BR>&nbsp;&nbsp;&nbsp;&nbsp;&nbsp;Rudi slegnu ramenima.
<BR>&nbsp;&nbsp;&nbsp;&nbsp;&nbsp;"Doðite da vidite ovo", reèe Seli sa vrata.
<BR>
<BR>&nbsp;&nbsp;&nbsp;&nbsp;&nbsp;Mnogo kasnije, Tarnere je sedeo sa Seli na tremu. Devojka je konaèno zapala u nešto što je Rudijev EEG prikazivao kao san. Rudi je bio u nekoj od radionica, verovatno u društvu boce sa votkom. Oko loza ladoleža pored žièane kapije rojili su se svici. Tarner je otkrio da, ako zatvori oèi, sa mesta na drvenoj ljuljašci na tremu, gotovo može da zamisli jabukovo drvo koje više nije bilo tamo, drvo koje je nekada nosilo srebrnastosivi konopac i prastaru automobilsku gumu. I tada je bilo svitaca, Rudijevi tabani udarali su u tvrdu, golu zemlju dok se odbacivao na ljuljašci, a Tarner je ležao na leðima u travi, posmatrajuæi zvezde...
<BR>&nbsp;&nbsp;&nbsp;&nbsp;&nbsp;"Na jezicima", reèe Seli, Rudijeva ženska, sa škripave tršèane stolice. Žar njene cigarete bio je crveno oko u mraku. "Govorila je na jezicima."
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;"To je tvoja mala radila, gore u sobi. Razumeš francuski?"
<BR>&nbsp;&nbsp;&nbsp;&nbsp;&nbsp;"Ne, možda malo. Ne bez reènika."
<BR>&nbsp;&nbsp;&nbsp;&nbsp;&nbsp;"Nešto od toga zvuèalo mi je kao francuski." Crvena žar na trenutak postade kratak luk, kada je otresla pepeo. "Kad sam bila mala, moj stari me je jednom odveo na stadion, i tamo sam videla prikazanje i kako govore na jezicima. Uplašilo me je. Ali mislim da sam se danas još više uplašila, kada je poèela to."
<BR>&nbsp;&nbsp;&nbsp;&nbsp;&nbsp;"Rudi je snimio kraj toga, zar ne?"
<BR>&nbsp;&nbsp;&nbsp;&nbsp;&nbsp;"Aha. Znaš, Rudiju nije baš išlo najbolje. Najviše sam se zbog toga ponovo doselila ovde. Rekla sam mu da ne ostajem ako se ne sredi, ali onda je postalo stvarno gadno, pa sam pre dve nedelje morala da se vratim. Veæ sam se spremala da poðem kada ste se vi pojavili." Žar njene cigarete napravi luk preko ograde i pade na šljunak u dvorištu.
<BR>&nbsp;&nbsp;&nbsp;&nbsp;&nbsp;"Pije?"
<BR>&nbsp;&nbsp;&nbsp;&nbsp;&nbsp;"To i stvari koje muæka za sebe u laboratoriji. Znaš veæ, taj se razume u sve i svašta. Još ima puno prijatelja, po kraju; èula sam ih kako prièaju prièe o dobu kad ste vas dvojica bili klinci, pre nego što si otišao."
<BR>&nbsp;&nbsp;&nbsp;&nbsp;&nbsp;"Trebalo je da i on ode."
<BR>&nbsp;&nbsp;&nbsp;&nbsp;&nbsp;"On mrzi grad", reèe ona. "Kaže da æe se ionako proširiti ovamo, pa èemu onda odlaziti u njega?"
<BR>&nbsp;&nbsp;&nbsp;&nbsp;&nbsp;"Ja sam otišao zato što se ovde ništa nije dogaðalo. Rudi je uvek znao da pronaðe nešto da radi. I još je tako, kako mi izgleda."
<BR>&nbsp;&nbsp;&nbsp;&nbsp;&nbsp;"Trebalo je da ostanete u vezi. Bio si mu potreban ovde kada je umirala vaša majka."
<BR>&nbsp;&nbsp;&nbsp;&nbsp;&nbsp;"Bio sam u Berlinu. Radio sam nešto što nisam mogao da napustim."
<BR>&nbsp;&nbsp;&nbsp;&nbsp;&nbsp;"Pretpostavljam. Tada ni ja još nisam bila ovde. Došla sam kasnije. Bilo je to dobro leto. Rudi me je izvukao iz te prljave jazbine od kluba u Memfisu; jedne veèeri ušao je tamo sa gomilom seoskih momaka, i sledeæeg dana veæ sam bila ovde, ne znajuæi ni sama zašto. Ali on je bio dobar prema meni, u to vreme, i smešan, i pružio mi je priliku da ohladim glavu. Nauèio me je da kuvam." Nasmejala se. "Prijalo mi je sve to, samo sam se bojala onih prokletih piliæa iza kuæe." Ustala je i protegnula se, uz škripanje stare stolice, a on je postao svestan dužine njenih preplanulih nogu, mirisa i letnje topline njenog tela, blizu svog lica.
<BR>&nbsp;&nbsp;&nbsp;&nbsp;&nbsp;Položila je ruke na njegova ramena. Oèi su mu bile u visini trake smeðeg, golog stomaka ispod komotnog šortsa, sa mekom senkom pupka; setivši se Elison u beloj, praznoj sobi, požele da tamo pritisne lice, da je okusi... Uèinilo mu se da se malo zaljuljala, ali nije bio siguran.
<BR>&nbsp;&nbsp;&nbsp;&nbsp;&nbsp;"Tarnere", reèe ona, "ponekad, kad sam ovde s njim, kao da sam sama..."
<BR>&nbsp;&nbsp;&nbsp;&nbsp;&nbsp;Tada je ustao, zazveèao je stari lanac na mestu gde su šrafovi sa kukom bili duboko zavrnuti u gredu nadstrešnice trema, šrafovi koje je verovatno zavrnuo njegov otac èetrdeset godina ranije, i poljubio joj je usne koje su se otvorile, osloboðen u vremenu prièom i svicima i podsvesnim prekidaèima seæanja, tako da mu se èinilo, dok je prelazio dlanovima uz toplinu njenih golih leða, ispod majice, da ljudi u njegovom životu nisu perle nanizane na nit dogaðanja, veæ okupljeni ovde u jedno, tako da ju je znao isto tako dobro kao Rudija, ili Elison, ili Konroja, isto tako dobro kao što je znao devojku koja je bila Mièelova kæerka.
<BR>&nbsp;&nbsp;&nbsp;&nbsp;&nbsp;"Hej", prošaptala je, oslobodivši usta, "polazi, vodim te gore u sobu."
</P></TD></TR></TABLE>
<P class="next">
<A HREF=p18.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
