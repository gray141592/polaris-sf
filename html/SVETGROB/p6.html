<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>6.
<P>&nbsp;&nbsp;&nbsp;&nbsp;&nbsp;2305.
<BR>&nbsp;&nbsp;&nbsp;&nbsp;&nbsp;Mome unuku, Hauardu Lensingu
<BR>&nbsp;&nbsp;&nbsp;&nbsp;&nbsp;Kada sam bio mlad momak, deda mi je isprièao šta mu se dogodilo kada je bio otprilike mojih godina, i sada kad sam star kao što je on bio kada mi je to prièao, ili stariji, prenosim ti to, ali pošto si još mladiæ, zapisujem ovo da proèitaš kada budeš stariji, i spreman da shvatiš i dublja znaèenja ovoga.
<BR>&nbsp;&nbsp;&nbsp;&nbsp;&nbsp;U vreme kada mi je isprièao svoj doživljaj, bio je bistra uma, bez duhovnih i samo s onim slabostima koje se s godinama prikradu èoveku. I koliko god da je ta prièa èudna, ili je bar meni takva izgledala, ima u njoj neke iskrene logike, koja je èini istinitom.
<BR>&nbsp;&nbsp;&nbsp;&nbsp;&nbsp;Moj deda, kao što si verovatno shvatio, roðen je na Zemlji i na Alden, našu planetu, došao je kao sredoveèan èovek. Roðen je u prvim danima Poslednjeg rata, kada su dva velika bloka donela svetu užas i uništenje koji se teško daju zamisliti. U svojoj mladosti uèestvovao je u ratu - koliko je èovek mogao da uèestvuje u njemu, jer to uistinu i nije bio rat u kome su se ljudi borili izmeðu sebe, koliko rat u kome su ratovale mašine i instrumenti, s bezumnom pomamom koja beše olièenje pomame njihovih tvoraca. Na kraju, kada mu je cela porodica i veæina prijatelja izginula ili se pogubila (ne znam šta od ovo dvoje, a ne verujem ni da je on to znao), našao se meðu onim ljudskim biæima, što beše samo deliæ masa koje su nekada nastanjivale Zemlju, koja su je napustila u velikim zvezdanim brodovima, da nastane druge planete.
<BR>&nbsp;&nbsp;&nbsp;&nbsp;&nbsp;No, prièa koju mi je poverio imala je malo veze s ratom i s odlaskom u svemir, i odnosila se na sluèaj koji uopšte nije imao mesto u vremenu, i tek približno mesto u prostoru. Imam utisak da se sve to dogodilo kad je on bio još relativno mlad èovek, iako se više ne seæam da li mi je sam tako rekao ili sam to zakljuèio iz nekih sada zaboravljenih pojedinosti same prièe. Priznajem otvoreno da sam s godinama zaboravio veliki deo isprièanoga, iako su kljuèni delovi još sveži u mome umu.
<BR>&nbsp;&nbsp;&nbsp;&nbsp;&nbsp;Zbog nekih okolnosti, kojih se sada ne seæam (ako mi ih je on uopšte isprièao), deda se našao na mestu koje zvao bezbednom zonom - malom podruèju u kome je, sticajem topografskih i meteoroloških pogodnosti, zemlja bila manje zagaðena, ili potpuno pošteðena od agenasa rata, i gde je èovek mogao da živi relativno sigurno, bez one teške zaštite koja je bila neophodna u manje sreænim oblastima. Rekao sam veæ da nije odreðeno kazao gde se to mesto nalazilo, ali mi je rekao da je bilo tamo gde se manja reka sa severa ulivala u veæu reku, Ohajo.
<BR>&nbsp;&nbsp;&nbsp;&nbsp;&nbsp;Stekao sam utisak (iako mi on to nije isprièao, niti sam ga ja ispitivao) da deda u to vreme nije bio ni na kakvom zadatku, niti se tamo obreo s nekim ciljem, veæ je, pronašavši taj kraj, jednostavno tamo ostao koristeæi se pomenutom relativnom sigurnošæu koju je ovaj pružao. Što je, s obzirom na situaciju, bilo neuobièajeno razumno od njega.
<BR>&nbsp;&nbsp;&nbsp;&nbsp;&nbsp;Koliko je dugo ostao tamo, ja ne mogu znati, niti koliko je veæ bio tamo kada se zbio taj dogaðaj. Ni zašto je naposletku otišao, što je sve, naravno, sporedno u odnosu na ono što se dogodilo.
<BR>&nbsp;&nbsp;&nbsp;&nbsp;&nbsp;Dakle, rekao mi je da je jednog dana video kako sleæe nekakav brod. U to vreme je postojalo samo nekoliko vazdušnim brodova, pošto su uglavnom bili uništeni, a i ako ih je bilo, raèunali su se, ukoliko ih je bilo potrebno upotrebiti, kao sasvim nekorisno oružje u ratu koji se vodio. Osim toga, bio je to brod kakav on nikada ranije nije video. Seæam se da mi je rekao po èemu se brod razlikovao od svih drugih, ali su mi pojedinosti maglovite u seæanju i ako i pokušam da ih navedem, znam da æu to uèiniti pogrešno.
<BR>&nbsp;&nbsp;&nbsp;&nbsp;&nbsp;Kako je bio oprezan èovek, kao što su svi ljudi morali biti u to doba, deda se sakrio najbolje što je mogao, ostajuæi pri tom što je mogao bliže mestu dogaðaja.
<BR>&nbsp;&nbsp;&nbsp;&nbsp;&nbsp;Brod se spustio na vrh jednog od bregova nadnetih nad reku i odmah je iz njega izašlo pet robota, i još jedna osoba koja nije bila robot... èovek, na prvi pogled, ali je deda, iz svoga zaklona, imao utisak da ipak nije o èoveku reè, veæ o neèemu što je samo spolja podseæalo na èoveka. Kada sam ga upitao kako je došao na tu pomisao, nije umeo da mi to odreðeno kaže. To nije bilo zbog naèina na koji je onaj hodao, ni kako je stajao, niti kako je, kasnije ga je èuo, govorio, ali je u njemu bilo neèeg neobiènog, možda nekakva duhovna aroma pa je podsvesna reakcija uma bila da to biæe nije ni robot ni èovek.
<BR>&nbsp;&nbsp;&nbsp;&nbsp;&nbsp;Dva robota zaustavila su se nedaleko od broda, poput stražara, ne gledajuæi sve vreme u jednom pravcu veæ se povremeno osvræuæi kao da ispituju, ili oseæaju teren svuda oko sebe. Ostali su istovarivali mnogobrojne kutije i neke stvari koje su izgledale kao ureðaji.
<BR>&nbsp;&nbsp;&nbsp;&nbsp;&nbsp;Deda je verovao da je dobro sakriven. Èuèao je u šipražju odmah pored potoka, i gotovo se sasvim priljubio uz zemlju, tako da su ga grane zaklanjale, a kako je bilo leto, žbunje je bilo obraslo lišæem.
<BR>&nbsp;&nbsp;&nbsp;&nbsp;&nbsp;Uprkos svemu tome, pre nego što je brod bio potpuno istovaren, jedan od robota zaposlenih na istovaru napustio je vrh brega i spustio se niz padinu, zaputivši se pravo prema mestu gde se deda krio u žbunju. Isprva je deda pomislio da je robot sluèajno krenuo prema njemu i primirio se, dišuæi što je tiše mogao.
<BR>&nbsp;&nbsp;&nbsp;&nbsp;&nbsp;Ali nije bilo tako. Robot mora da je taèno znao gde se on nalazi. Deda je posle toga uvek tvrdio da ga je jedan od stražara nekako opazio, možda pomoæu toplotnog oèitavanja, i sam ne napuštajuæi svoje mesto, poslao obaveštenje o posmatraèu.
<BR>&nbsp;&nbsp;&nbsp;&nbsp;&nbsp;Stigavši do šipraga, robot se ispružio, zgrabio dedu za ruku, izvukao ga odatle i poveo uz brdo.
<BR>&nbsp;&nbsp;&nbsp;&nbsp;&nbsp;Deda mi je priznao da mu je seæanje od tog trenutka postalo isprekidano. Dok je èinilac vremena u onome što je zapamtio izgledao pouzdan, hronološki taèan, postojale su praznine koje nije umeo da popuni. Bio je ubeðen da su pokušali - pre nego što su ga pustili, ili je pobegao (iako su i jedno i drugo bile pretpostavke jer ni u jednom trenutku, koliko se seæao, nije imao oseæaj da je zarobljen) - da mu izbrišu seæanje na ono što se dogodilo. Verovao je da je u prvo vreme to delovalo; tek pošto je stigao na Alden, poèeo je, malo-pomalo, da se priseæa dogaðaja... kao da je on bio potisnut u dubinu njegovoga uma i da je ponovo izbio tek posle mnogo godina.
<BR>&nbsp;&nbsp;&nbsp;&nbsp;&nbsp;Pamtio je da je razgovarao s èovekom koji mu nije izgledao kao èovek, i da mu je ostao utisak da je to biæe bilo blagog glasa i sasvim ljubazno, iako se nije seæao nijedne reèi izgovorene izmeðu njih, izuzev jedne stvari. Èovek (ako je to bio èovek) mu je rekao da je došao iz Grèke (u to vreme nije bilo zemlje koja se zvala Grèka, ali u staro doba jeste) gde je dugo živeo... deda se jasno seæao tog izraza "dugo", i èinilo mu se veoma èudnovato što ga je upotrebio. Èovek mu je takoðe rekao da je tragao za mestom gde život nije ugrožen i da je zakljuèio, iz merenja, ili nekih drugih pokazatelja koje deda nije razumeo, da ga je pronašao na mestu gde se spustio.
<BR>&nbsp;&nbsp;&nbsp;&nbsp;&nbsp;Deda se takoðe seæao da su deo ureðaja uzetih sa broda roboti upotrebili da iskopaju dubok tunel u steni ispod brda, i da su, kada je tunel bio prokopan, produbili prostrane odaje pod zemljom. I èim je to bilo obavljeno, sagradili su malenu kolibu grubog spoljašnjeg izgleda, napravljenu od balvana, da izgleda vremešna i sklona padu, ali unutra dobro ureðenu za udobno stanovanje, iznad tunela, u kome se stepenice vodile u prostorije izdubljene u kamenu, kao i vešto napravljena podna vrata na ulazu u tunel, koja su zatvorena izgledala tako da niko ne posumnja da se tu nalaze.
<BR>&nbsp;&nbsp;&nbsp;&nbsp;&nbsp;Sanduci, istovareni sa broda, bili su preneti u ove odaje, osim nekoliko onih s nameštajem i ostalom opremom za kolibu iznad tunela.
<BR>&nbsp;&nbsp;&nbsp;&nbsp;&nbsp;Dok su roboti nosili jedan od tih sanduka niza stepenice, iskliznuo im je, i deda, koji je iz nekog razloga koga se nije seæao bio u podzemnoj odaji, video je kako se sanduk prevræe niz stepenice, i hitro se sklonio. Sanduk je bio težak, ali je poèeo da se raspada još dok se tumbao, da bi se konaèno sasvim razvalio od udaraca o kamen; kada je stigao do dna, bio je u takvom stanju da se sve što je bilo u njemu rasulo po stepeništu ili po podu odaje.
<BR>&nbsp;&nbsp;&nbsp;&nbsp;&nbsp;Po dedinim reèima, u sanduku se nalazilo veliko blago... medaljoni ukrašeni draguljima i narukvice i prstenje, sve to optoèeno blistavim kamenjem; mali toèkovi od zlata sa èudnim oznakama (deda je tvrdio da su bili zlatni, iako ne znam kako je mogao odoka da prepozna zlato); figure životinja i ptica od plemenitih metala sa dragim kamenjem; pola tuceta kruna (kakve su nosili kraljevi i kraljice); vreæe iz kojih se prosula reka novèiæa, i mnogo drugoga, ukljuèujuæi i nekoliko vaza, koje su se sve razbile.
<BR>&nbsp;&nbsp;&nbsp;&nbsp;&nbsp;Roboti su dojurili stepenicama da pokupe blago što se rasulo, a za njima je došao i njihov gospodar, i našavši se na dnu stepenica, nije se ni osvrnuo na ostale stvari, pokupio je samo komade slomljene vaze i pokušao da ih sastavi, jer je bila razbijena u bezbroj delova. Ali iz onih nekoliko delova koje je uspeo da sklopi, pokušavajuæi da zadrži sve one krhotine na odgovarajuæim mestima, deda je zapazio da je vaza bila oslikana i ispeèena u vatri... slikama èudnih ljudi koji su lovili još èudnije zveri, ili su bar izgledale èudno jer su bile grubo predstavljene, bez oseæaja za perspektivu, i bez poznavanja anatomije, što je kljuèno za umetnika.
<BR>&nbsp;&nbsp;&nbsp;&nbsp;&nbsp;Èovek (ako je to bio èovek) je stajao tako sa krhotinama u rukama, pognute glave nad njima, tužna lica, i niz obraz mu se skotrljala suza. Dedi je bilo neobièno što ovaj plaèe nad slomljenom vazom.
<BR>&nbsp;&nbsp;&nbsp;&nbsp;&nbsp;Za to vreme su roboti skupljali predmete na gomilu, a jedan je otišao po korpu u koju je sve to pokupio, pa ju je poneo tamo gde su bili i ostali sanduci, u jednu od prostorija izdubljenih u kamenu.
<BR>&nbsp;&nbsp;&nbsp;&nbsp;&nbsp;No, nisu odneli sve, jer je deda, kada niko nije gledao, uzeo jedan novèiæ i sakrio ga kod sebe, i ja æu sada umotati taj novèiæ, koji mi je ostavio, i staviti ga u kovertu...
</P></TD></TR></TABLE>
<P class="next">
<A HREF=p7.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
