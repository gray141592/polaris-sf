<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>7. ODSKOÈNI DISK
<P>&nbsp;&nbsp;&nbsp;&nbsp;&nbsp;"To je bilo neuètivo", reèe Tila.
<BR>&nbsp;&nbsp;&nbsp;&nbsp;&nbsp;"Hiron ne želi da se sretne sa Nesusom. Zar vam nisam rekao? Oni Nesusa smatraju ludim."
<BR>&nbsp;&nbsp;&nbsp;&nbsp;&nbsp;"Svi su oni ludi."
<BR>&nbsp;&nbsp;&nbsp;&nbsp;&nbsp;"Pa, izgleda da oni tako ne misle, ali to ne znaèi da ti nisi u pravu. Još želiš da ideš?"
<BR>&nbsp;&nbsp;&nbsp;&nbsp;&nbsp;Tila mu je odgovorila istim onim pogledom nerazumevanja kao i onda kada je pokušao da joj objasni šta znaèi ošinuti srce. "Još uvek želiš da ideš", Luis tužno potvrdi.
<BR>&nbsp;&nbsp;&nbsp;&nbsp;&nbsp;"Naravno. Ko ne bi? Èega li se lutkari plaše?"
<BR>&nbsp;&nbsp;&nbsp;&nbsp;&nbsp;"To nije tajna", reèe Govornik-Životinjama. "Lutkari su kukavice. Ali nikako ne shvatam zašto uporno žele da saznaju nešto više od onoga što veæ znaju. Luise, oni su veæ prošli pored sunca sa Prstenom, putujuæi gotovo brzinom svetlosti. Uveren sam da tvorci Prstena ne mogu da putuju brže od svetlosti. Znaèi da nisu mogli da ugroze lutkare, niti æe to ikada moæi. No, nisam u stanju da razaberem kakva je naša uloga u svemu ovome."
<BR>&nbsp;&nbsp;&nbsp;&nbsp;&nbsp;"To je bar jasno."
<BR>&nbsp;&nbsp;&nbsp;&nbsp;&nbsp;"Moram li ovo da shvatim kao uvredu?"
<BR>&nbsp;&nbsp;&nbsp;&nbsp;&nbsp;"Ne, naravno da ne. Stvar je u tome što smo mi suoèeni sa problemom prenaseljenosti. Kako bi ti to razumeo, kada to nije sluèaj sa tvojom rasom?"
<BR>&nbsp;&nbsp;&nbsp;&nbsp;&nbsp;"Upravo tako. Molim te, objasni."
<BR>&nbsp;&nbsp;&nbsp;&nbsp;&nbsp;Luis je pogledom preleteo preko pripitomljene džungle ne bi li opazio Nesusa. "Nesus bi to verovatno mogao bolje da rastumaèi. Šteta. No, dobro. Zamisli bilion lutkara na ovom svetu. Možeš li?"
<BR>&nbsp;&nbsp;&nbsp;&nbsp;&nbsp;"Mogu ih pojedinaèno namirisati. I sama pomisao na to tera me da se èešem."
<BR>&nbsp;&nbsp;&nbsp;&nbsp;&nbsp;"A sada ih zamisli na Prstenastom svetu. Kako ti to izgleda?"
<BR>&nbsp;&nbsp;&nbsp;&nbsp;&nbsp;"Uuuh. Bolje, mnogo bolje, s obzirom na to da ima osam na sedmi više prostora. Ali i dalje ne razumem. Smatraš li da se lutkari spremaju na osvajanje? Ali kako bi se posle prebacili na Prsten? Oni nemaju poverenja u svemirske brodove."
<BR>&nbsp;&nbsp;&nbsp;&nbsp;&nbsp;"Ne znam. Isto tako, oni ne ratuju. Ali nije to posredi. Problem je u tome da li je Prstenasti svet stvarno bezbedan za život?"
<BR>&nbsp;&nbsp;&nbsp;&nbsp;&nbsp;"Uuuh."
<BR>&nbsp;&nbsp;&nbsp;&nbsp;&nbsp;"Shvataš? Možda razmišljaju o tome da sagrade vlastite Prstenaste svetove. Možda oèekuju da naðu neki prazan, tamo u Magelanovim Oblacima. Ta nada u svakom sluèaju nije neosnovana. Ali to i nije važno. Oni moraju da znaju da li je bezbedan pre nego što bilo šta preduzmu."
<BR>&nbsp;&nbsp;&nbsp;&nbsp;&nbsp;"Evo Nesusa", Tila ustade i priðe nevidljivom zidu.
<BR>&nbsp;&nbsp;&nbsp;&nbsp;&nbsp;"Izgleda kao da je pijan. Da li lutkari piju?"
<BR>&nbsp;&nbsp;&nbsp;&nbsp;&nbsp;Nesus nije kaskao. Približavao se na vrhovima prstiju, obilazeæi krajnje oprezno jedno hromatski žuto pero visoko èetiri stope; pokretao je jednu po jednu nogu, dok su mu se pljosnate glave klatile tamo-amo. Gotovo da je stigao do kupole za poduèavanje kada mu se nešto slièno, velikom crnom leptiru, spusti na leða. Nesus kriknu poput žene i ðipnu napred kao da želi da preskoèi neku visoku ogradu. Doskoèivši, poèe da se kotrlja. Kada se zustavio, ostao je sklupèan u loptu, pogrbljenih leða, prekrštenih nogu, a glava i vratova uvuèenih meðu prednje noge.
<BR>&nbsp;&nbsp;&nbsp;&nbsp;&nbsp;Luis pojuri. "Depresivni ciklus", povika preko ramena. Sreæa i seæanje pomogoše mu da pronaðe ulaz u nevidljivu kupolu i on jurnu napolje u park.
<BR>&nbsp;&nbsp;&nbsp;&nbsp;&nbsp;Cveæe je mirisalo isto kao i lutkari. (Ako sav život na svetu lutkara ima istu hemijsku osnovu, kako je Nesus mogao da koristi hranljive sastojke iz toplog soka šargarepe?) Luis krenu duž negovane, prašnjave, narandžaste živice, koja je krivudala pod pravim uglom, i ubrzo naiðe na lutkara.
<BR>&nbsp;&nbsp;&nbsp;&nbsp;&nbsp;On kleèe pored njega. "Ja sam, Luis", reèe on. "Ne preti ti nikakva opasnost." On nežno zavuèe prste u zamršenu dlaku na lutkarevoj lobanji i blago ga poèeška. Lutkar se trže pri dodiru, a zatim se smiri.
<BR>&nbsp;&nbsp;&nbsp;&nbsp;&nbsp;Doživeo je šok. Još je bilo rano da se lutkar suoèi sa svetom. Luis upita: "Da li je stvorenje bilo opasno? To koje je sletalo na tebe?"
<BR>&nbsp;&nbsp;&nbsp;&nbsp;&nbsp;"Ono? Ne." Kontraalt je bio prigušen, ali savršeno jasan i bez modulacija. "To je samo... njuškaè cveæa."
<BR>&nbsp;&nbsp;&nbsp;&nbsp;&nbsp;"Kako je bilo sa onim-koji-vode?"
<BR>&nbsp;&nbsp;&nbsp;&nbsp;&nbsp;Nesus se trgnu: "Dobio sam."
<BR>&nbsp;&nbsp;&nbsp;&nbsp;&nbsp;"Odlièno. A šta si dobio?"
<BR>&nbsp;&nbsp;&nbsp;&nbsp;&nbsp;"Pravo da se razmnožavam i parnjake za to."
<BR>&nbsp;&nbsp;&nbsp;&nbsp;&nbsp;"Jesi li se od toga toliko uplašio?" Verovatno je to bilo posredi, pomisli Luis. Nesus bi se mogao uporediti sa mužjakom pauka vrste crna udovica koga satire ljubav. Sa druge strane, lièio je na nervoznu devicu... oba pola ili bilo kog pola...
<BR>&nbsp;&nbsp;&nbsp;&nbsp;&nbsp;Lutkar reæe: "Mogao sam da ne uspem, Luise. Zbunio sam ih. Obmanuo sam ih."
<BR>&nbsp;&nbsp;&nbsp;&nbsp;&nbsp;"Nastavi." Luis oseti da su im se Tila i Govornik-Životinjama pridružili. I dalje je nežno èeškao Nesusa po grivi. Nesus ostade nepomièan.
<BR>&nbsp;&nbsp;&nbsp;&nbsp;&nbsp;Prigušeni, jasni kontraalt reèe: "Oni-koji-vode su mi ponudili zakonsko pravo da produžim vrstu, ako preživim putovanje na koje moramo poæi. Ali to nije bilo sve. Da bih postao roditelj potrebni su mi parnjaci. Ko æe se dobrovoljno upustiti u tako nešto sa manijakom-lutalicom?
<BR>&nbsp;&nbsp;&nbsp;&nbsp;&nbsp;Morao sam da ih obmanem. Pronaðite mi parnjaka, rekoh im, ili ne idem na put. Ako se ja povuèem, povuæi æe se i kzin, rekoh. Razbesneli su se."
<BR>&nbsp;&nbsp;&nbsp;&nbsp;&nbsp;"Mogu misliti. Mora da si bio u maniènom stanju."
<BR>&nbsp;&nbsp;&nbsp;&nbsp;&nbsp;"Doveo sam se u takvo stanje. Zapretio sam da æu im uništiti sve planove i predali su se. Neki bezlièni dobrovoljac, rekoh mora da se spari sa mnom ako se vratim sa Prstena."
<BR>&nbsp;&nbsp;&nbsp;&nbsp;&nbsp;"Divno. Dobar potez. Da li si dobio dobrovoljce?"
<BR>&nbsp;&nbsp;&nbsp;&nbsp;&nbsp;"Jedan od naših polova je... vlasništvo. Neinteligentan; glup. Bio mi je potreban samo jedan dobrovoljac. Oni-koji-vode..."
<BR>&nbsp;&nbsp;&nbsp;&nbsp;&nbsp;Tila upade: "Zašto ne kažeš jednostavno voðe?"
<BR>&nbsp;&nbsp;&nbsp;&nbsp;&nbsp;"Pokušao sam da prevedem na vaš jezik", reèe lutkar. "Taèniji prevod tog izraza bio bi, oni-koji-vode-otpozadi. Imamo izabranog predsednika ili onog-koji-govori-u-ime-svih ili... taèan prevod njegove titule bio bi Poslednji.
<BR>&nbsp;&nbsp;&nbsp;&nbsp;&nbsp;Poslednji me je prihvatio za parnjaka. Rekao je da neæe od nikoga zahtevati da na takav naèin žrtvuje svoje samopoštovanje."
<BR>&nbsp;&nbsp;&nbsp;&nbsp;&nbsp;Luis zviznu. "To je nešto. Hajde, uvij se, zaslužio si. Bolje da si sada uplašen, sada kada je sve gotovo."
<BR>&nbsp;&nbsp;&nbsp;&nbsp;&nbsp;Nesus se zagleda, opuštajuæi se na neki naèin.
<BR>&nbsp;&nbsp;&nbsp;&nbsp;&nbsp;"Muèi me zamenica", reèe Luis. "Da li bi tebe trebalo da oslovljavam sa ona, ili možda Poslednjeg?"
<BR>&nbsp;&nbsp;&nbsp;&nbsp;&nbsp;"To nije lepo od tebe, Luise. Ne razgovara se o polovima sa došljacima." Izmeðu Nesusovih nogu pojavi se jedna od glava i uputi mu prekoran pogled. "Ti i Tila ne biste vodili ljubav u mom prisustvu, zar ne?"
<BR>&nbsp;&nbsp;&nbsp;&nbsp;&nbsp;"Veoma èudno! Baš smo o tome jednom razgovarali i Tila je kazala..."
<BR>&nbsp;&nbsp;&nbsp;&nbsp;&nbsp;"Uvreðen sam", izusti lutkar.
<BR>&nbsp;&nbsp;&nbsp;&nbsp;&nbsp;"Zašto?" upita Tila. Lutkareva otkrivena glava zaroni, tražeæi sklonište. "Ma hajde, iziði odatle. Neæu te povrediti."
<BR>&nbsp;&nbsp;&nbsp;&nbsp;&nbsp;"Stvarno?"
<BR>&nbsp;&nbsp;&nbsp;&nbsp;&nbsp;"Stvarno. Èasna reè. Mislim da si dražestan."
<BR>&nbsp;&nbsp;&nbsp;&nbsp;&nbsp;Lutkar se potpuno razmota. "Da li sam dobro èuo da me smatraš dražesnim?"
<BR>&nbsp;&nbsp;&nbsp;&nbsp;&nbsp;"Aha." Ona pogleda u narandžasti zid Govornika-Životinjama i dodade: "Tebe takoðe."
<BR>&nbsp;&nbsp;&nbsp;&nbsp;&nbsp;"Ne bih hteo da te uvredim", primeti kzin. "Ali nemoj nikada više to da mi kažeš. Nikada."
<BR>&nbsp;&nbsp;&nbsp;&nbsp;&nbsp;Tila ostade zbunjena.
<BR>
<BR>&nbsp;&nbsp;&nbsp;&nbsp;&nbsp;Prašnjava narandžasta živica, visoka deset stopa i potpuno pravolinijska, bila je opremljena kobaltno plavim pipcima koji su opušteno visili. Sudeæi po njima, živica je nekada bila mesojed. Sada je predstavljala granicu parka; Nesus je svoju grupu vodio prema njoj.
<BR>&nbsp;&nbsp;&nbsp;&nbsp;&nbsp;Luis je pretpostavljao da negde u živici postoji prolaz. Našao se u èudu kada je Nesus krenuo pravo kroz nju. Živica se rastvorila da propusti lutkara i zatvorila se iza njega. Oni krenuše za njim.
<BR>&nbsp;&nbsp;&nbsp;&nbsp;&nbsp;Na mestu gde su ušli nebo je bilo potpuno plavo; ali kada se živica sklopila za njima, ono je postalo crnobelo. Naspram crnog neba neprekidne noæi belasali su se pokretni oblaci, obasjani odozdo svetlošæu grada koji se miljama prostirao unaokolo. Grada koji se najednom obreo pred njima.
<BR>&nbsp;&nbsp;&nbsp;&nbsp;&nbsp;Na prvi pogled razlikovao se od zemaljskih gradova samo po razmerama. Zgrade su bile šire, sastavljene od više blokova, sliènije jedna drugoj; bile su i više, strašno visoke, tako da se celo nebo sastojalo iz osvetljenih prozora i osvetljenih terasa sa pravim, poput vlasi kose tankim pukotinama tame koje su oznaèavale zenit. Nameštaj lutkara ovde je bio lišen pravih uglova; na zgradama su, naime, pravi uglovi bili preveliki da ozlede nemarno koleno.
<BR>&nbsp;&nbsp;&nbsp;&nbsp;&nbsp;Ali zašto se grad na slièan naèin nije uzdizao i iznad parka? Na zemlji je bilo malo zgrada èija je visina prelazila jednu milju. Ovde nijedna nije bila niža. Luis pomisli na polja za zakrivljivanje svetlosti oko granica parka. Nikada nije došao u priliku da se raspita o pojedinostima. Bilo je to najmanje èudo sveta lutkara.
<BR>&nbsp;&nbsp;&nbsp;&nbsp;&nbsp;"Naše vozilo je na drugom kraju ostrva", reèe Nesus. "Možemo tamo stiæi za minut ili manje, ako upotrebimo odskoène diskove. Pokazaæu vam."
<BR>&nbsp;&nbsp;&nbsp;&nbsp;&nbsp;"Je li ti dobro sada?"
<BR>&nbsp;&nbsp;&nbsp;&nbsp;&nbsp;"Da, Tila. Kao što Luis reèe, najgore je prošlo." Lutkar se pomalo šepurio predvodeæi ih. "Poslednji je moja ljubav. Treba samo da se vratim sa Prstenastog sveta."
<BR>&nbsp;&nbsp;&nbsp;&nbsp;&nbsp;Staza je bila meka. Na prvi pogled èinilo se da je od betona koji se preliva u svim duginim bojama, ali kada bi se kroèilo na nju, stekao bi se utisak da je od vlažne, sunðeraste zemlje. Uskoro, pošto su prošli pored jednog veoma dugaèkog bloka, stigoše do raskrsnice. "Moramo poæi ovuda", reèe Nesus, pokazujuæi im put glavom. "Nemojte kroèiti na prvi disk. Sledite me."
<BR>&nbsp;&nbsp;&nbsp;&nbsp;&nbsp;Na sredini raskrsnice nalazio se veliki, plavi pravougaonik. Okruživala su ga èetiri plava diska, na poèetku svakog puta. "Ako želite možete da stupite na pravougaonik", reèe Nesus, "ali ne i na pogrešne diskove. Pratite me." On zaobiðe najbliži disk, preðe raskrsnicu, otkaska na disk sa suprotne strane i nestade.
<BR>&nbsp;&nbsp;&nbsp;&nbsp;&nbsp;Za trenutak niko se nije pomakao. A onda Tila zavika poput vile zloslutnice i potrèa ka disku. Èas potom, nestade je.
<BR>&nbsp;&nbsp;&nbsp;&nbsp;&nbsp;Govornik-Životinjama zareža i skoèi. Ni tigar ne bi tako taèno procenio razdaljinu. Luis ostade sam.
<BR>&nbsp;&nbsp;&nbsp;&nbsp;&nbsp;"Tako mi demona Magle", reèe on zaèuðeno. "Imaju otvorene prenosne kabine."
<BR>&nbsp;&nbsp;&nbsp;&nbsp;&nbsp;I on krenu napred.
<BR>&nbsp;&nbsp;&nbsp;&nbsp;&nbsp;Obreo se na sredini sledeæe raskrsnice, izmeðu Nesusa i Govornika. "Tvoja je ženska odjurila napred", reèe Nesus. "Nadam se da æe nas saèekati."
<BR>&nbsp;&nbsp;&nbsp;&nbsp;&nbsp;Lutkar istupi iz pravougaonika u pravcu u kome je bio okrenut. U tri koraka stiže do diska i istog èasa ga nestade.
<BR>&nbsp;&nbsp;&nbsp;&nbsp;&nbsp;"Kakav projekat", reèe Luis diveæi se. Bio je sam, pošto je kzin veæ otišao za Nesusom. "Samo korakneš i to je sve. U tri koraka preðeš jedan blok. Poput magije. A blokove možeš podizati koliko ti duša želi!" On koraknu napred.
<BR>&nbsp;&nbsp;&nbsp;&nbsp;&nbsp;Nosio je èizme od sedam milja. Trèao je lagano na prstima, a prizor se menjao posle svaka tri koraka. Kružni znakovi na uglovima zgrada mora da su predstavljali kodove adresa, koji su pešaka obaveštavali kada je stigao na odredište. Zatim treba samo da zaobide diskove i veæ je u središtu bloka.
<BR>&nbsp;&nbsp;&nbsp;&nbsp;&nbsp;Duž ulice protezali su se izlozi koje je Luis želeo da pogleda. Ili su oni predstavljali nešto sasvim drugo? Ali ostali su bili blokovima ispred njega. Luis je mogao da ih vidi kako trepere na kraju kanjona zgrada. On ubrza kretanje.
<BR>&nbsp;&nbsp;&nbsp;&nbsp;&nbsp;Na kraju jednog nogostupa tuðinci se obreše ispred njega, prepreèivši mu put.
<BR>&nbsp;&nbsp;&nbsp;&nbsp;&nbsp;"Plašio sam se da ne propustiš skretanje", reèe Nesus i poðe levo.
<BR>&nbsp;&nbsp;&nbsp;&nbsp;&nbsp;"Èekaj..." Ali i kzin je veæ nestao. Gde je, do ðavola, bila Tila?
<BR>&nbsp;&nbsp;&nbsp;&nbsp;&nbsp;Mora da je otišla napred. Luis skrenu levo i poðe. Èizme od sedam milja. Grad je promicao poput sna. Luis je trèao, a u glavi su mu se motale prikaze ušeæerenih, razigranih šljiva. Besplatne staze kroz gradove, diskovi obojeni razlièitim bojama, meðusobno udaljeni deset blokova. Diskovi za veæe razdaljine - od sto milja, od kojih je svaki oznaèavao središte grada, prijemne skverove promera celog bloka. Staze kojima se prelaze okeani: jedan korak i na ostrvu si! Ostrva kao gazno kamenje!
<BR>&nbsp;&nbsp;&nbsp;&nbsp;&nbsp;Otvorene prenosne kabine. Lutkari su bili zastrašujuæe napredni. Disk je imao svega jardu u preèniku i nije bilo potrebno s obe noge stupiti na njega da bi proradio. Jedan korak i veæ silazite na sledeæem prijemnom skveru. Bilo je to tanj bolje od pokretnih trotoara.
<BR>&nbsp;&nbsp;&nbsp;&nbsp;&nbsp;Dok je trèao, Luisu se u umu rodi predstava utvarnog lutkara, visokog na stotine milja, kako pažljivo bira put duž lanca ostrva; koraèao je oprezno da ne bi promašio ostrvo i pokvasio èlanke. Zatim je utvarni lutkar postao još veæi, a odskoèni kamenovi pretvoriše se u svetove... lutkari su bili zastrašujuæe napredni...
<BR>&nbsp;&nbsp;&nbsp;&nbsp;&nbsp;Obreo se na obali mirnog, crnog mora, gde nije bilo odskoènih diskova. S one strane ivice sveta, uzdizale su se u uspravnoj liniji, naspram zvezda, èetiri debela puna meseca. Na pola puta do obzorja nalazilo se jedno manje ostrvo, velièanstveno obasjano jakom svetlošæu. Tuðinci su ga èekali.
<BR>&nbsp;&nbsp;&nbsp;&nbsp;&nbsp;"Gde je Tila?"
<BR>&nbsp;&nbsp;&nbsp;&nbsp;&nbsp;"Ne znam", reèe Nesus.
<BR>&nbsp;&nbsp;&nbsp;&nbsp;&nbsp;"Demona mu Magle! Nesuse, kako æemo je naæi?"
<BR>&nbsp;&nbsp;&nbsp;&nbsp;&nbsp;"Ona mora nas da naðe. Nema potrebe da se brineš, Luise. Kada..."
<BR>&nbsp;&nbsp;&nbsp;&nbsp;&nbsp;"Izgubljena je na stranom svetu! Svašta može da joj se dogodi!"
<BR>&nbsp;&nbsp;&nbsp;&nbsp;&nbsp;"Ne na ovom svetu, Luise. Nema tog sveta koji je sigurniji od našeg. Kada Tila stigne do kraja ovog ostrva, otkriæe da odskoèni diskovi za druga dva ostrva neæe proraditi kada kroèi na njih. Slediæe diskove oko obale dok ne pronaðe jedan koji radi."
<BR>&nbsp;&nbsp;&nbsp;&nbsp;&nbsp;"Misliš li ti da razgovaramo o izgubljenom kompjuteru? Tila je dvadesetogodišnja devojka?"
<BR>&nbsp;&nbsp;&nbsp;&nbsp;&nbsp;Tila iskrsnu pored njega. "Hej. Malo sam se izgubila. Zbog èega ste uzbuðeni?"
<BR>&nbsp;&nbsp;&nbsp;&nbsp;&nbsp;Govornik-Životinjama podrugljivo mu se isceri, pokazavši poput bodeža oštre zube. Izbegavajuæi Tilin zbunjeno-upitni pogled, Luis oseti kako mu gore obrazi. Ali Nesus samo reèe: "Sledite me."
<BR>&nbsp;&nbsp;&nbsp;&nbsp;&nbsp;Krenuli su za lutkarom linijom odskoènih diskova duž obale. Uskoro naidoše na jedan prljavi, smeði petaugaonik i kroèiše na njega...
<BR>&nbsp;&nbsp;&nbsp;&nbsp;&nbsp;Narednog trena obreše se na goloj steni, velièanstveno osvetljenoj sunèevim cevima. Stenovito ostrvo velièine privatne svemirske luke. U središtu se uzdizala visoka zgrada i svemirski brod.
<BR>&nbsp;&nbsp;&nbsp;&nbsp;&nbsp;"Pogledajte naše vozilo", reèe Nesus.
<BR>&nbsp;&nbsp;&nbsp;&nbsp;&nbsp;Na licu Tile i Govornika pojavi se izraz razoèarenja; kzinove uši nestadoše u zaliscima, dok se Tila èeznutljivo osvrnu prema ostrvu koje su upravo napustili, prema zidu svetlosti koji su stvarale miljama visoke zgrade oslonjene jedna o drugu, naspram meðuzvezdane noæi. Ali Luis je samo gledao preda se, oseæajuæi kako mu se prijatno opuštaju umorni mišiæi. Bilo mu je dosta èuda. Odskoèni diskovi, ogromni grad, èetiri pritoèna sveta, boje tikve, koji vise iznad obzorja... sve je to izgledalo zastrašujuæe. Ali brod nije bio takav. Sastojao se od trupa broj dva Opštih Proizvoda, koji je bio ugraðen u trouglasto krilo, opremljeno jedinicama potisnika i fusionim motorima. Sva mu je ta gvoždurija bila poznata i nije morao da postavlja pitanja.
<BR>&nbsp;&nbsp;&nbsp;&nbsp;&nbsp;Kzin, meðutim, pokaza da nije u pravu. "Èudno izgleda sa stanovišta jednog inženjera lutkara. Ne bi li se oseæao sigurnijim, Nesuse, da se ceo brod nalazi unutar trupa?"
<BR>&nbsp;&nbsp;&nbsp;&nbsp;&nbsp;"Ne bih. Projekat ovog broda predstavlja pravu novinu. Doðite, pokazaæu vam." Nesus otkaska prema brodu.
<BR>&nbsp;&nbsp;&nbsp;&nbsp;&nbsp;Kzin je postavio dobro pitanje.
<BR>&nbsp;&nbsp;&nbsp;&nbsp;&nbsp;Opšti Proizvodi, trgovaèka kompanija koju su posedovali lutkari, prodavali su raznu robu po poznatom svemiru; ali glavno bogatstvo zgrnuli su prodajom trupova. Postojala su èetiri tipa, od globusa velièine košarkaške lopte, do globusa koji je imao preko hiljadu stopa u preèniku: trup broj èetiri kao kod Dalekog leta; trup broj tri, sa, cilindrom zaobljenim na kraju i sa zaravnjenim donjim delom, predstavljao je dobar putnièki brod za mnogoèlanu posadu. Jednim takvim brodom oni su se pre nekoliko èasova spustili na svet lutkara. Trup broj dva bio je tanki cilindar, uzan i zašiljen poput igle na oba kraja. Obièno je u njemu bilo mesta samo za jednog pilota.
<BR>&nbsp;&nbsp;&nbsp;&nbsp;&nbsp;Trupovi Opštih Proizvoda su providni za vidljivu svetlost, ali nisu propuštali nijedan vid elektromagnetske energije, niti materiju u bilo kom obliku. Ugled kompanije jamèio je za to, a ta garancija važila je na stotine godina i za milione brodova. Trup Opštih Proizvoda predstavljao je najsavršeniji izraz bezbednosti.
<BR>&nbsp;&nbsp;&nbsp;&nbsp;&nbsp;Vozilo pred njima zasnivalo se na trupu broj dva Opštih Proizvoda.
<BR>&nbsp;&nbsp;&nbsp;&nbsp;&nbsp;Ali... koliko je Luis mogao da vidi, u njemu su bili smešteni jedino sistem za održavanje života i hiperpogonska skretnica. Sve ostalo - dve jedinice potisnika okrenute nadole, dva mala fusiona motora smeštena na prednjem delu, veæi fusioni motori na stražnjoj ivici krila, kao i dve ogromne èaure na vrhovima krila - u kojima mora da se nalazila oprema za osmatranje i komunikaciju, pošto Luis nigde drugde nije uspeo da primeti ništa slièno - sve to bilo je smešteno na velikom delta krilu!
<BR>&nbsp;&nbsp;&nbsp;&nbsp;&nbsp;Pola broda nalazilo se na krilu, izloženo opasnostima koje bi mogle da zabrinu jednog lutkara. Zašto nisu upotrebili trup broj tri i smestili sve unutra?
<BR>&nbsp;&nbsp;&nbsp;&nbsp;&nbsp;Lutkar ih odvede ispod delta krila, do zašiljene krme trupnog odeljenja. "Cilj nam je bio da napravimo što manji broj pukotina u trupu", reèe Nesus. "Shvatate?"
<BR>&nbsp;&nbsp;&nbsp;&nbsp;&nbsp;Kroz trup providan poput stakla Luis ugleda cevovod debeo kao njegova butina koji se protezao do krilnog odeljenja. Stvari se Luisu tog èasa uèiniše pomalo zapetljane, ali onda ugleda kako se cevovod na jednom mestu vraæa natrag u trup. Narednog trenutka on uoèi motor koji je sve pokretao i metalna vrata koja su hermetièki zaptivala otvor.
<BR>&nbsp;&nbsp;&nbsp;&nbsp;&nbsp;"Obiènom brodu", reèe lutkar, "potrebni su mnogi otvori na trupu: za senzore koji ne koriste vidljivu svetlost, za reakcione motore, ukoliko se ovi koriste, za aparaturu za dovod goriva. Ovde postoje samo dva otvora, za cevovod i vazdušnu komoru. Kroz jedan prolaze putnici, a kroz drugi informacije. Oba se mogu hermetièki zatvoriti.
<BR>&nbsp;&nbsp;&nbsp;&nbsp;&nbsp;Naši inženjeri obložili su unutrašnjost trupa jednim providnim provodnikom. Kada je vazdušna komora zatvorena i aparatura žièanog cevovoda hermetièki zaptivena, unutrašnjost predstavlja nesalomivu provodivu površinu."
<BR>&nbsp;&nbsp;&nbsp;&nbsp;&nbsp;"Stazisno polje", pogodi Luis.
<BR>&nbsp;&nbsp;&nbsp;&nbsp;&nbsp;"Taèno. Ako zapreti opasnost, celokupan sistem za održavanje života prelazi u stazis Slejverovog tipa za svega nekoliko sekundi. U stazisu ne protièe vreme, tako da putnicima ništa ne može da se dogodi. Nismo toliko ludi da se pouzdamo samo u trup. Laseri na vidljivu svetlost mogu da probiju trup Opštih Proizvoda, poubijaju putnike i razoružaju brod. Antimaterija je u stanju da potpuno dezintengriše trup Opštih Proizvoda."
<BR>&nbsp;&nbsp;&nbsp;&nbsp;&nbsp;"Nisam to znao."
<BR>&nbsp;&nbsp;&nbsp;&nbsp;&nbsp;"To nije na sav glas objavljeno."
<BR>&nbsp;&nbsp;&nbsp;&nbsp;&nbsp;Luis se pomeri unazad ispod delta krila do mesta gde je Govornik-Životinjama ispitivao motore. "Èemu toliko motora?"
<BR>&nbsp;&nbsp;&nbsp;&nbsp;&nbsp;Kzin zafrkta: "Jedno ljudsko biæe sigurno ne može da zaboravi Nauk Kzina."
<BR>&nbsp;&nbsp;&nbsp;&nbsp;&nbsp;"Oh." Razume se, svaki lutkar koji je prouèavao kzinsku ili ljudsku istoriju znao bi za Nauk Kzina. Reakcioni pogon je oružje, èija je moæ upravo srazmerna njegovoj efikasnosti. Ovde su potisnici bili namenjeni za miroljubivu upotrebu, a fusioni pogoni za oružje.
<BR>&nbsp;&nbsp;&nbsp;&nbsp;&nbsp;"Sada mi je jasno kako ste nauèili da rukujete brodom na fusioni pogon."
<BR>&nbsp;&nbsp;&nbsp;&nbsp;&nbsp;"Naravno, Luise, prošao sam kroz ratnu obuku."
<BR>&nbsp;&nbsp;&nbsp;&nbsp;&nbsp;"Ako sluèajno doðe do još jednog rata izmeðu ljudi i Kzina."
<BR>&nbsp;&nbsp;&nbsp;&nbsp;&nbsp;"Moram li pokazati svoju ratnièku veštinu, Luise?"
<BR>&nbsp;&nbsp;&nbsp;&nbsp;&nbsp;"Moraæeš", upade lutkar. "Naši inženjeri predvideli su da ovim brodom upravlja kzin. Da li bi želeo da pregledaš komande, Govornièe?"
<BR>&nbsp;&nbsp;&nbsp;&nbsp;&nbsp;"Samo letimièno. Takoðe æe mi biti potrebni podaci o performansi, dokumentacija o probnom letu i tako dalje. Da li je hiperpogonska skretnica pogonskog mehanizma standardnog tipa?"
<BR>&nbsp;&nbsp;&nbsp;&nbsp;&nbsp;"Da. Nisu vršeni probni letovi."
<BR>&nbsp;&nbsp;&nbsp;&nbsp;&nbsp;Tipièno, pomisli Luis dok su išli prema vazdušnoj komori. Jednostavno su sagradili tu stvar za nas i ostavili je da nas èeka. Morali su. Nijedan lutkar nije bio voljan da je isproba. Gde se dela Tila?
<BR>&nbsp;&nbsp;&nbsp;&nbsp;&nbsp;Veæ se spremao da je pozove, kada se ona ponovo pojavi na pentagramskoj ploèi. Opet se igrala odskoènim diskovima, ne obraæajuæi uopšte pažnju na brod. Ukrcala se za njima, i dalje bacajuæi poglede pune èežnje na grad lutkara sa one strane crne vode.
<BR>&nbsp;&nbsp;&nbsp;&nbsp;&nbsp;Luis ju je èekao kod unutrašnjih vrata vazdušne komore. Bio je spreman da joj prebaci zbog nehajnosti. Èovek bi pomislio da æe postati opreznija nakon što se jednom izgubila!
<BR>&nbsp;&nbsp;&nbsp;&nbsp;&nbsp;Vrata se otvoriše. Tila je sijala. "Oh, Luise, toliko mi je drago što sam pošla! Grad je - tako zabavan!" Ona ga uze za ruke i stisnu ih, s neopisivim žarom. Osmeh joj je bio poput svetlosti sunca.
<BR>&nbsp;&nbsp;&nbsp;&nbsp;&nbsp;Nije mogao da je ukori. "Bilo je zabavno", reèe on i strasno je poljubi. Zatim krenu prema kontrolnoj odaji, ruke obavijene oko Tilinog vitkog struka, palcem sledeæi oblinu devojaèkih bedara.
<BR>&nbsp;&nbsp;&nbsp;&nbsp;&nbsp;Sada je bio sasvim uveren: Tilu Braun nikada nije ništa povredilo; nikada nije nauèila da bude oprezna; nije shvatala šta je to strah. Prvu bol doživeæe kao užasno iznenaðenje. To bi je moglo potpuno uništiti.
<BR>&nbsp;&nbsp;&nbsp;&nbsp;&nbsp;Samo preko Luisa Vua mrtvog moglo bi se to dogoditi.
<BR>&nbsp;&nbsp;&nbsp;&nbsp;&nbsp;Bogovi ne štite budale. Budale su te koje štite sposobnije budale.
<BR>
<BR>&nbsp;&nbsp;&nbsp;&nbsp;&nbsp;Trup broj dva Opštih Proizvoda širok je dvadeset, a dugaèak tri stotine stopa, zašiljen i spreda i pozadi.
<BR>&nbsp;&nbsp;&nbsp;&nbsp;&nbsp;Veæi deo broda bio je smešten van trupa, na tankom i prevelikom krilu. Sistem za održavanje života bio je dovoljno prostran da se u njega smeste tri dnevno-spavaæe sobe, dugaèak i uzan salon, kontrolna kabina i niz ormaniæa, kao i kuhinja, automat za leèenje, ureðaj za recikliranje, baterije, i tako dalje. Kontrolna tabla bila je opremljena na kzinski naèin, a i oznake na njoj bile su na kzinskom. Luis je oseæao da bi u nevolji umeo da upravlja brodom, ali samo veoma jaka nevolja mogla bi da ga natera da to pokuša.
<BR>&nbsp;&nbsp;&nbsp;&nbsp;&nbsp;U ormaniæima se nalazilo zlosutno obilje opreme za istraživanje. Nije bilo nièega u šta bi Luis mogao da upre prstom i kaže: "To je oružje." Ali bilo je stvari koje su se mogle upotrebiti kao oružje. Tu su se našla i èetiri letcikla, èetiri leteæa ruksaka (podizni opasaè plus katalistièki nabojno-mlazni motor) ureðaji za ispitivanje hrane, boèice sa raznim dodacima za ishranu, sanduèe sa medicinskom opremom, vazdušni senzori i filtri. Neko je bio siguran, èak tanj ubeðen, da æe se ovaj brod negde spustiti.
<BR>&nbsp;&nbsp;&nbsp;&nbsp;&nbsp;Uostalom, zašto da ne? Vrsta napredna poput one što naseljava Prstenasti svet, ali i prikovana za njega zbog toga što ne poseduje hiperpogonski brod, mogla bi da ih pozove da se spuste. Možda je to bilo ono što su lutkari i oèekivali.
<BR>&nbsp;&nbsp;&nbsp;&nbsp;&nbsp;Na brodu nije bilo nièeg na šta Nesus ne bi mogao da pokaže i da kaže: "To nije oružje. To smo ukrcali zbog toga i toga."
<BR>&nbsp;&nbsp;&nbsp;&nbsp;&nbsp;Na brodu su se nalazile tri razlièite vrste; èetiri, ako muškarca i ženu ljudi posmatrate kao razlièite vrste, što bi kzin i lutkar svakako uèinili. (Pretpostavimo da su Nesus i Poslednji bili istog pola. Uostalom, zašto dva mužjaka i jedna nerazumna ženka ne bi napravili dete?) Na osnovu toga, pretpostavljeni žitelji Prstenastog sveta mogli bi na prvi pogled uoèiti da su razlièite vrste razumnog života kadre da se meðusobno prijateljski ophode.
<BR>&nbsp;&nbsp;&nbsp;&nbsp;&nbsp;Pa ipak, previše tih predmeta - laseri bleštave svetlosti, dvobojski ošamuæivaèi - mogli bi se upotrebiti kao oružje.
<BR>&nbsp;&nbsp;&nbsp;&nbsp;&nbsp;Skinuli su bezreakcione potisnike da ne bi oštetili ostrvo. Pola sata kasnije oslobodili su se slabe sile teže rozete lutkara. Luisu sinu tog èasa da sem Nesusa, koga su poveli sa sobom, odnosno osim projektovanog lika Hirona, nisu videli nijednog lutkara na njihovom matiènom svetu.
<BR>
<BR>&nbsp;&nbsp;&nbsp;&nbsp;&nbsp;Nakon što su ušli u hiperpogon, Luis je proveo sat i po pregledavajuæi svaku stvar koja se nalazila u ormaniæima. Bolje je biti siguran nego iznenaðen, reèe on u sebi. Ali oružje i ostala oprema izazivali su samo gorèinu u njemu, predstavljali su loš predznak.
<BR>&nbsp;&nbsp;&nbsp;&nbsp;&nbsp;Bilo je mnogo razlièitog oružja, ali sva su se ona mogla upotrebiti i za nešto drugo. Laseri bleštave svetlosti. Motori na fusionu reakciju. Za vreme ceremonije krštenja prvog dana putovanja na hiperpogon, Luis predloži da se brod nazove Lažljivo kopile. Iz nekih svojih razloga Tila i Govornik se složiše. Nesus se nije protivio, opet iz nekog svog razloga.
<BR>&nbsp;&nbsp;&nbsp;&nbsp;&nbsp;Putovali su na hiperpogon nekih nedelju dana, prešavši pri tom nešto više od dve svetlosne godine. Kada su se ponovo vratili u Ajnštajnov svemir, obreli su se u sistemu Prstenom okružene zvezde Gospod2. Luisa još nije napuštala slutnja.
<BR>&nbsp;&nbsp;&nbsp;&nbsp;&nbsp;Neko je bio siguran, èak tanj ubeden, da æe se oni spustiti na Prstenasti svet.
</P></TD></TR></TABLE>
<P class="next">
<A HREF=p8.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
