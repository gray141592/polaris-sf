<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>12. VESELKAMEN
<P>&nbsp;&nbsp;&nbsp;&nbsp;&nbsp;Pritisak na levom obrazu poèe lagano da mu povreðuje kožu, a bol ga potera sa dna sna. Virovi su se kovitlali pod njegovom glavom, kao da je napravio jastuk od živih ugaraka. Sa naporom se probijao iz sna. Onda mu se obraz dvaput naglo trže, a poèivalište mu se zaljulja. Pridigavši se, tresnuo je glavom o daske palube. Bol stade da mu pulsira u glavi. Dograbio je pramèanu dasku, digao se sa rebra koje mu je žuljalo obraz i seo da pogleda preko ograde.
<BR>&nbsp;&nbsp;&nbsp;&nbsp;&nbsp;Otkrio je da se položaj èamca bitno izmenio. U okolnom predelu nije ostala nijedna senka, crta ili odsev bogatstva Andelejna. Na severoistoku, reku je oivièavao visoki, turobni, stenoviti zid. A prema zapadu pružala se siva i goletna zaravan, obogaljena pustara nalik prostranom bojnom polju gde nisu izginuli samo ljudi, gde su žežuæa vatra i natapajuæa krv uništili sposobnost tla da nanovo oživi, da opet procveta - neravna, osakaæena nizija obeležena samo žgoljavim drveæem koje se upinjalo da preživi duž reke što se ulivala u Opèarnicu koju stotinu jardi ispred èamca. Istoèni vetar nosio je sa sobom stari zadah paljevine, a za njime su stizala zagušljiva seæanja na zlodelo.
<BR>&nbsp;&nbsp;&nbsp;&nbsp;&nbsp;Reka koja se ulivala napred veæ je uzburkala Opèarnicu - komešala joj je maticu, kaljala èistoæu kremenim muljem - a Kovenant je morao da se uhvati za ogradu da bi održao ravnotežu kako je poskakivanje èamca jaèalo.
<BR>&nbsp;&nbsp;&nbsp;&nbsp;&nbsp;Penosled je držao èamac nasred reke, daleko od vrenja kraj severoistoènog stenovitog zida. Kovenant baci pogled unazad prema džinu. Ovaj je stajao na krmi - nogu širom razmaknutih, kormila stegnutog pod desnom rukom. Na Kovenantov pogled, on povika da nadjaèa planinski sudar reka: "Trotgard leži pred nama! Ovde skreæemo prema severu - reka Belica! Sivka dolazi sa zapada! Glas mu je imao hrapav prizvuk, kao da je èitave noæi pevao što je glasnije mogao; ali trenutak kasnije on zapeva odlomak nove pesme:
<BR>
<BR>&nbsp;&nbsp;&nbsp;&nbsp;&nbsp;Jer neæemo otpoèinuti
<BR>&nbsp;&nbsp;&nbsp;&nbsp;&nbsp;niti skrenuti sa puta,
<BR>&nbsp;&nbsp;&nbsp;&nbsp;&nbsp;izgubiti veru
<BR>&nbsp;&nbsp;&nbsp;&nbsp;&nbsp;ili odustati
<BR>&nbsp;&nbsp;&nbsp;&nbsp;&nbsp;sve dok Sivka ne postane Plava
<BR>&nbsp;&nbsp;&nbsp;&nbsp;&nbsp;a Ril i Maerl budu mlade i èiste
<BR>&nbsp;&nbsp;&nbsp;&nbsp;&nbsp;kao drevna Luralin.
<BR>
<BR>&nbsp;&nbsp;&nbsp;&nbsp;&nbsp;Talasanje reke je ravnomerno raslo. Kovenant je stajao na dnu èamca - stao je na jednoj od pramèanih daski, držeæi se za ogradu - i posmatrao nasilno mešanje bistre i prljave vode. Onda Penosled povika: "Stotinu milja do Zapadnik planina - do Èuvarevog procepa i visokog izvora Luraline - i sto pedeset jugozapadno do Poslednjih bregova i Garotinog Èestara! Na sedamdeset smo od Poglavarevog Konaka!"
<BR>&nbsp;&nbsp;&nbsp;&nbsp;&nbsp;Naglo, komešanje reke postade glasnije, zagluši džinov glas. Neoèekivani udar struje dohvati èamac i okrete pramac udesno, upravivši ga postrance struji. Pena zapljusnu Kovenanta dok se èamac naginjao; on nagonski prebaci težinu uz levu ogradu.
<BR>&nbsp;&nbsp;&nbsp;&nbsp;&nbsp;Sledeæeg trenutka, zaèuo je odlomak Penosledovog napeva i osetio silu kako bubnja duboko po trupu. Lagano, èamac se ispravi i ponovo skliznu u maticu.
<BR>&nbsp;&nbsp;&nbsp;&nbsp;&nbsp;Ali zamalo izbegnuta nesreæa ih je odnela u opasnu blizinu severoistoènog zida. Èamac je podrhtavao od energije dok ga je Penosled lagano gurao nazad u mirnije vode koje su tekle ispod glavne matice Sivkine struje. Onda oseæaj sile nestade ispod kobilice.
<BR>&nbsp;&nbsp;&nbsp;&nbsp;&nbsp;"Moje izvinjenje!" doviknu džin. "Poèinjem da gubim pomorsku veštinu!" glas mu je bio bolan od napora.
<BR>&nbsp;&nbsp;&nbsp;&nbsp;&nbsp;Kovenantovi zglavci su pobeleli od stezanja ograde. Dok je poskakivao u ritmu èamca, setio se: postoji samo jedan dobar odgovor na smrt.
<BR>&nbsp;&nbsp;&nbsp;&nbsp;&nbsp;Jedan dobar odgovor, pomislio je. To nije to.
<BR>&nbsp;&nbsp;&nbsp;&nbsp;&nbsp;Možda bi bilo bolje kada bi se èamac prevrnuo, bolje kada bi se udavio - kada ne bi nosio poruku poglavara Kletnika u Veselkamen sa tri prsta i sa prstenom. Nije bio heroj. Nije mogao zadovoljiti takva oèekivanja.
<BR>&nbsp;&nbsp;&nbsp;&nbsp;&nbsp;"A sada ušæe!" doviknu Penosled. "Moramo proæi Sivku da bismo pošli ka severu. Nema velike opasnosti - osim što sam umoran. A reke su nabujale."
<BR>&nbsp;&nbsp;&nbsp;&nbsp;&nbsp;Ovog puta, Kovenant se okrete i pažljivo pogleda džina. Sada je video da Srdosolja Penosled pati. Obrazi su mu utonuli, ispijeni kao da mu je nešto zderalo dobroæudnost sa lica; a duboko smeštene oèi plamtele su mu napregnutom, groznièavom voljom. Umoran? - pomisli Kovenat. Pre æe biti iscrpljen. Nespretno je teturao od jedne popreène daske do druge dok nije stigao do džina. Oèi mu nisu dosezale više od Penosledovog struka. Zabacio je glavu da bi povikao: "Ja æu upravljati kormilom! Ti se odmori!"
<BR>&nbsp;&nbsp;&nbsp;&nbsp;&nbsp;Osmeh zatitra na usnama džina. "Zahvaljujem ti. Ali ne - ti nisi spreman. Ja sam dovoljno jak. Ipak, molim te, podigni mi alem-vino."
<BR>&nbsp;&nbsp;&nbsp;&nbsp;&nbsp;Kovenant otvori vreæu sa hranom i položi ruke na kožnu mešinu. Njena težina i punoæa nisu mu dali da je uhvati kako treba, a ljuljanje èamca mu je oduzimalo ravnotežu. Naprosto nije mogao da podigne mešinu. Ali trenutak potom uspeo je da podmetne ruke ispod nje. Jeèeæi od napora, on je nekako pridiže.
<BR>&nbsp;&nbsp;&nbsp;&nbsp;&nbsp;Penosled lako dohvati kraj mešine u levu ruku. "Hvala ti, prijatelju moj", reèe sa iskrzanim osmehom. Podigavši mešinu do usana, na trenutak nije obraæao pažnju na opasnosti struje da bi povukao dug gutljaj. Onda je spustio natrag mešinu i okrenuo èamac prema ušæu reke Sivke.
<BR>&nbsp;&nbsp;&nbsp;&nbsp;&nbsp;Nova navala sile zadrhta èamcem. Kada je naleteo na maticu Sivke, Penosled okrete nizvodno i pod uglom u odnosu na tok. Energija je podrhtavala pod palubom. Glatkim zaokretom, Penosled stiže do severne strane matice, okrenu se uzvodno sa vodenom strujom duž zida i pusti da ga ubaci u neustalasanu Belicu. Pošto je dovršio okretaj prema severu, urlanje ušæa naglo stade da opada iza èamca.
<BR>&nbsp;&nbsp;&nbsp;&nbsp;&nbsp;Trenutak kasnije, podrhtavanje sile ponovo oslabi. Teško uzdahnuvši, Penosled obrisa znoj sa lica. Ramena mu se obesiše, a glava pognu. Iscrpljenom sporošæu, on spusti kormilo i najzad se svali na krmu. "Ah, prijatelju moj", zajeèa on, "èak ni džinovi nisu stvoreni za ovakve stvari."
<BR>&nbsp;&nbsp;&nbsp;&nbsp;&nbsp;Kovenant preðe do središta èamca i zauze mesto na dnu, naslonivši se na jednu od strana. Iz tog položaja, nije mogao da vidi preko ograde, ali trenutno ga nije zanimao okolni predeo. Imao je preèih briga. Jedna od njih bilo je Penosledovo stanje. Nije znao kako se džin toliko iscrpeo.
<BR>&nbsp;&nbsp;&nbsp;&nbsp;&nbsp;Pokušao je da priðe pitanju izdaleka, rekavši: "To je baš spretno izvedeno. Kako si to uspeo? Nisi mi rekao šta pokreæe ovu stvar." Onda se namrgodi na bezoèni ton svoga glasa.
<BR>&nbsp;&nbsp;&nbsp;&nbsp;&nbsp;"Pitaj me za neku drugu prièu", uzdahnu Penosled umorno. "Ta je duga gotovo koliko i istorija Domaje. Nemam srca da te ovde poduèavam smislu života."
<BR>&nbsp;&nbsp;&nbsp;&nbsp;&nbsp;"Ti uopšte ne znaš kratke prièe", odvrati Kovenant.
<BR>&nbsp;&nbsp;&nbsp;&nbsp;&nbsp;Na to džin uspe da se bledo nasmeši. "Ah, to je u popriliènoj meri istina. Pa, skratiæu je zarad tebe. Ali onda moraš obeæati da æeš ti meni isprièati prièu - nešto neobièno, što nikada ne bih sam pogodio. To æe mi biti neophodno, prijatelju moj."
<BR>&nbsp;&nbsp;&nbsp;&nbsp;&nbsp;Kovenant se složi uz kratki klimaj, a Penosled reèe: "Dobro. Jedi, a ja æu govoriti."
<BR>&nbsp;&nbsp;&nbsp;&nbsp;&nbsp;Neodreðeno iznenaðen koliko je gladan, Kovenant se prihvati sadržaja Penosledove vreæe. Žustro je žvakao meso i sir, zadovoljavao žeð mandarinama. A dok je jeo, džin poèe glasom ravnim od zamora: "Vreme Damelona Džinoljuba doðe do kraja u Domaji pre nego što je moj narod dovršio podizanje Koerkrija, doma u Primorju. Oni isklesaše Poglavarev Konak, kako ga nazivaju ljudi, iz samog srca planine pre nego što zapoèeše da rade na sopstvenoj zemlji koju im poglavar dodeli, a Lorik beše vrhovni poglavar kada je Koerkri završen. Onda moji preci okrenuše pažnju na drugu stranu - ka Moru izlazeæeg sunca i prema prijateljstvu sa Domajom.
<BR>&nbsp;&nbsp;&nbsp;&nbsp;&nbsp;Tada i lillianrilli i rhadhamaerli poželeše da prouèavaju znanstvo džinova, a vreme vrhovnog poglavara Lorika Zloupokojitelja beše vreme silnog rasta lillianrilla. Da pomognu njegov rast, džinovi su morali da se otisnu na daleko putovanje do Poglavarevog Konaka..." on preðe u tihi napev, pevajuæi izvesno vreme kao da priziva drevnu slavu odanosti džinova, "... do moænog Veselkamena. To beše dobro, jer im je Veselkamen ostajao svetao u oèima.
<BR>&nbsp;&nbsp;&nbsp;&nbsp;&nbsp;Ali džinovi nikada nisu bili veliki ljubitelji hodanja - ni tada ništa više nego sada. I zato moji preci porazmisliše o rekama koje su tekle od Zapadnik-planina prema moru i odluèiše da sagrade brodove. No, brodovi ne mogu da doðu odavde sa Mora, kao što možda znaš - Domajin Sunovrat, na kom stoji Gravin Trendor, zatvara im put. A niko, bio on džin ili ma ko drugi, ne bi svojom voljom plovio Putnikovim Tesnacem iz Davilje, velike moèvare. I zato džinovi sagradiše pristaništa na Opèarnici, uzvodno od Gravin Trendora i tesnaca zvanih Podlaèeva Klisura. Tamo su držali ovakve èamce - tamo, i u Poglavarevom Konaku u podnožju Steg-vodopada, tako da bar dve stotine milja puta može biti na vodi koju volimo.
<BR>&nbsp;&nbsp;&nbsp;&nbsp;&nbsp;Na tim putevima, Lorik i lillianrilli poželeše da budu od pomoæi džinovima. Svojom moæi oni izradiše zlataniku - silno drvo koje nazvaše lor-liarill - i od tog drveta napraviše krmila i kobilice naših èamaca za reku. A drevni poglavari rekoše da æe nam zlatanika pomoæi kada se ispune njihova predskazanja nade za nas.
<BR>&nbsp;&nbsp;&nbsp;&nbsp;&nbsp;Ah, dosta", naglo uzdahnu Penosled. "Ukratko, to ja pokreæem ovo plovilo." Digao je ruku sa kormila i èamac smesta poèe da gubi pravac. "Ili, taènije, ja prizivam moæ zlatanike. Ima u Zemlji života i moæi - u kamenu, drvetu, vodi i zemlji. Ali život je u njima donekle skriven - donekle spava. I znanje i moæ su potrebni - da, i moæne životne pesme - da ga probude." Opet je dohvatio kormilo i èamac ponovo poðe napred.
<BR>&nbsp;&nbsp;&nbsp;&nbsp;&nbsp;"I zato sam umoran", uzdahnu on. "Nisam otpoèinuo još od noæi pre nego što smo se sreli." Njegov ton podseti Kovenanta na Trelov zamor kada je obluèar popravio razbijenu posudu. "Dva dana i dve noæi nisam dozvolio zlatanici da stane ili uspori, iako su mi kosti oslabile od cene plaæene za to." Na izraz iznenaðenja na Kovenantovom licu on dodade: "Da, prijatelju moj - spavao si dve noæi i jedan dan. Od zapada Andelejna preko Središnjih zaravni do granice Trotgarda, više od stotinu milja." Posle kratke stanke, on zakljuèi: "Alem-vino èini takve stvari ljudskim biæima. Ali odmor ti je bio neophodan."
<BR>&nbsp;&nbsp;&nbsp;&nbsp;&nbsp;Jedan trenutak Kovenant je æutke sedeo, zagledan u daske na dnu, kao da traži mesto gde æe ih udariti. Usta mu se gorko iskriviše kada je digao glavu i rekao: "Dakle, sada sam se odmorio. Mogu li da pomognem?"
<BR>&nbsp;&nbsp;&nbsp;&nbsp;&nbsp;Penosled nije smesta odvratio. Iza izboèine èela, kao da je odmeravao razlièite nesigurnosti pre nego što je promrmljao: "Kamena mu i mora! Razume se da možeš. A opet, sama èinejnica da pitaš pokazuje da ne možeš. Neka nespremnost ili neznanje te spreèava."
<BR>&nbsp;&nbsp;&nbsp;&nbsp;&nbsp;Kovenant shvati. Mogao je da èuje mraèna krila, da vidi pobijene utvare. Divlja magija! - zajeèao je u sebi. Junaštvo! Nepodnošljivo. Trgnuvši glavom, jednim udarcem je odbacio premišljanja i grubo upitao: "Da li želiš moj prsten?"
<BR>&nbsp;&nbsp;&nbsp;&nbsp;&nbsp;"Da li želim?" zakreketa Penosled, delujuæi kao da bi da se zasmeje, ali nema snage. "Da li želim?" Glas mu je bolno podrhtavao, kao da priznaje neku izopaèenost. "Ne koristi tu reè, prijatelju moj. Želja je prirodna i može uspeti ili se izjaloviti bez zla. Radije, recimo, žudim. Žudeti znaèi želeti nešto što ne bi trebalo da se da. Da, ja žudim za tvojim nezemaljskim belim zlatom divlje magije što okonèava mir.
<BR>
<BR>&nbsp;&nbsp;&nbsp;&nbsp;&nbsp;Divlja magija urezana u kamenu svakom,
<BR>&nbsp;&nbsp;&nbsp;&nbsp;&nbsp;Sadržana da je belo zlato razuzda ili usmeri...
<BR>
<BR>&nbsp;&nbsp;&nbsp;&nbsp;&nbsp;Priznajem želju. Ali nemoj me iskušavati. Moæ ima naèina da se osveti onima koji je uzurpiraju. Ne bih prihvatio tvoj prsten da mi ga ponudiš."
<BR>&nbsp;&nbsp;&nbsp;&nbsp;&nbsp;"Ali ti znaš kako da ga upotrebiš?" upita Kovenant turobno, napola zaslepljen neodreðenim strahom od odgovora.
<BR>&nbsp;&nbsp;&nbsp;&nbsp;&nbsp;Ovoga puta Penosled se zaista nasmejao. Veselje mu je bilo tanušno, obièan pramièak nekadašnjeg, ali je bilo èisto i razdragano. "Ah, hrabro reèeno, prijatelju moj. I tako se žudnja ruši pred sopstvenom budalaštinom. Ne, ne znam. Ukoliko se divlja magija ne priziva prostom odlukom da bude upotrebljena, onda je ja uopšte ne pojmim. Džinovi nemaju takvo znanstvo. Uvek smo delali sami za sebe - iako rado koristimo takve alatke kao što je zlatanika. Pa, dobio sam nagradu na nepristale misli. Izvini, Tomase Kovenante."
<BR>&nbsp;&nbsp;&nbsp;&nbsp;&nbsp;Kovenant nemo klimnu, kao da mu je upuæeno neoèekivano pomilovanje. Nije želeo da zna kako radi divlja magija; nije uopšte želeo da veruje u nju na ma koji naèin. Veæ i samo nošenje je bilo opasno. Pokrio je prsten desnom rukom i glupo, bespomoæno se zagledao u džina.
<BR>&nbsp;&nbsp;&nbsp;&nbsp;&nbsp;Trenutak potom džinova iscrpljenost potisnu mu veselje. Oèi mu se zamutiše, a udisaji su mu umorno šištali izmeðu usana. Pognuo se na kormilu kao da ga je smeh koštao životne energije. "A sada, prijatelju moj", uzdahnu on. "Moja hrabrost gotovo je potrošena. Potrebna mi je tvoja prièa."
<BR>&nbsp;&nbsp;&nbsp;&nbsp;&nbsp;Prièa? - pomisli Kovenant. Nemam ja nikakvih prièa. Sve sam ih spalio.
<BR>&nbsp;&nbsp;&nbsp;&nbsp;&nbsp;Spalio ih je - i novi roman i bestseler. Bili su toliko samozadovoljno, toliko bedno nesvesni opasnosti gubavosti koja je tajno i nepredvidljivo vrebala iza svakog fizièkog ili moralnog postojanja - i tako nesvesni sopstvenog slepila. Bili su strvina - poput njega samoga, poput njega samoga - valjana samo za vatru. Kakvu prièu je mogao sada isprièati?
<BR>&nbsp;&nbsp;&nbsp;&nbsp;&nbsp;Ali morao je da ide dalje, da dela, preživi. To je svakako znao i pre nego što je postao žrtva snova. Nije li to nauèio u leprozarijumu, u truleži i povraæanju? Da, da! Preživi! Pa ipak, ovaj san je od njega oèekivao moæ, oèekivao da stane na put pokolju - slike su sevale u njemu poput odlomaka vrtoglavice: Džoana, policijska kola, Drulove oèi boje lave. Uzvrteo se kao da pada.
<BR>&nbsp;&nbsp;&nbsp;&nbsp;&nbsp;Da skrije naglu nepriliku, udaljio se od Penosleda i otišao da sedi na pramcu, okrenut severu. "Prièu", reèe grubo. U stvari, znao je jednu prièu - prièu sa svim ružnim i tegobnim maskama. Brzo, živo je stao da bira sve dok nije našao onu koja je pogodovala drugim stvarima koje je želeo da izrazi. "Isprièaæu ti prièu. Istinitu prièu."
<BR>&nbsp;&nbsp;&nbsp;&nbsp;&nbsp;Dohvatio je ogradu, obuzdavajuæi vrtoglavicu. "To je prièa o kulturnom šoku. Znaš li šta je to kulturni šok?" Penosled nije odvratio. "Nema veze. Isprièaæu ti. Kulturni šok je ono što ti se desi kada uzmeš èoveka iz njegovog sveta i spustiš ga na mesto na kome su pretpostavke, svi standardi jedne liènosti, toliko drugaèiji da nema naèina da ih razume. Jednostavno nije sagraðen na takav naèin. Ukoliko je... prepreden... može se pretvarati da je neko drugi dok se ne vrati u sopstveni svet. Ili može da se raspadne i da pusti da se ponovo izgradi - nekako. Nema drugog naèina.
<BR>&nbsp;&nbsp;&nbsp;&nbsp;&nbsp;Daæu ti jedan primer. Dok sam bio u leprozarijumu, doktori su govorili o jednom èoveku - gubavcu - poput mene. Prokaženom. Bio je klasièan sluèaj. Došao je iz druge zemlje - gde je gubavost mnogo uobièajenija - mora da je tamo navukao bacil u detinjstvu, a godinama kasnije, kada je imao ženu, troje dece i dok je živeo u drugoj zemlji, iznenada je pogubio nerve u nožnim prstima i poèeo da slepi.
<BR>&nbsp;&nbsp;&nbsp;&nbsp;&nbsp;Pa, da je ostao u sopstvenoj zemlji, bio bi... bolest je tamo uobièajena... bio bi rano prepoznat. Èim bi bio prepoznat, on - i njegova žena - i njegova deca - i sve što je posedovao - i njegova kuæa - i njegove životinje - i njegovi najbliži srodnici - bili bi proglašeni za neèiste. Njegovo vlasništvo, kuæa i životinje bili bi spaljeni. A on, njegova žena, deca i bliski srodnici bi bili poslati da žive u najgorem siromaštvu u naselju sa ljudima koji imaju istu bolest. Proveo bi ostatak života tamo - bez leèenja - bez nade - dok bi mu jezivi deformiteti grizli ruke, noge i lice - sve dok i on i njegova žena i deca i bliski srodnici ne bi pomrli od gangrene.
<BR>&nbsp;&nbsp;&nbsp;&nbsp;&nbsp;Misliš li da je to surovo? Da ti kažem šta se desilo sa tim èovekom. Èim je prepoznao bolest, otišao je kod lekara. Njegov lekar ga je poslao u leprozarijum - samog - bez porodice - gde je širenje bolesti zaustavljeno. Bio je podvrgnut odgovarajuæem tretmanu, dati su mu lekovi, poduèen je - rehabilitovan. Onda je poslat kuæi da živi 'normalan' život sa ženom i decom. Baš lepo! Postojao je samo jedan problem. Nije to nikako mogao izvesti.
<BR>&nbsp;&nbsp;&nbsp;&nbsp;&nbsp;Pre svega, susedi su stali da mu prave lepe nevolje. Oh, najpre nisu znali da je bolestan - nisu imali dodira sa gubavošæu, nisu je prepoznali - ali lokalne novine štampale su prièu o njemu, tako da su svi u gradu znali da je gubav. Izbegavali su ga, mrzeli zbog toga što nisu znali šta bi sa njim. Njegova rodna zemlja nije imala medicinu i terapiju za gubavost - u dubini duše verovao je da su takve stvari magija, da je, jednom kada se bolest zaustavi, izleèen, da je dobio oproštaj - da mu je prekinuto nešto gore od smrtne kazne. Ali, gle èuda! Èim prestane da vodi raèuna o sebi, obamrlost opet poèinje da se širi. A onda dolazi ono najlepše. Iznenada otkriva da je iza leða - dok nije ni gledao, a kamoli pazio - bio odseèen od porodice. Oni ne dele njegovu nevolju - daleko od toga. Žele da ga se otarase, da se vrate da žive gde su bili nekad.
<BR>&nbsp;&nbsp;&nbsp;&nbsp;&nbsp;I tako ga ponovo pakuju za leprozarijum. Ali dok se priprema za putovanje avionom - u njegovoj zemlji nisu imali ni avione - on odlazi u toalet, kao da je izgubio sve što je imao, a da mu niko nije èak ni rekao zašto, i seèe vene.
<BR>&nbsp;&nbsp;&nbsp;&nbsp;&nbsp;I još nešto da ti kažem o kulturnom šoku. Svaki svet ima sopstvene naèine za samoubistvo, a mnogo je lakše ako upotrebiš metode na koje nisi naviknut. Ja nikada ne bih mogao da iseèem vene. Previše sam èitao o tome - previše prièao o tome. To mi je suviše živo. Povratio bih. Ali mogao bih otiæi u svet tog èoveka i ispiti beladonu bez muènine. Zbog toga što ne znam dovoljno o tome. Ima nešto nejasno u tome, nešto tajanstveno - nešto što nije u potpunosti kobno.
<BR>&nbsp;&nbsp;&nbsp;&nbsp;&nbsp;I tako je taj jadnik sedeo u kupatilu više od sat, tek tako puštajuæi da mu krv teèe u slivnik. Nije pokušao da dozove pomoæ sve dok iznenada, konaèno, nije shvatio da æe umreti isto tako kao da je popio èaj od beladone. Onda je pokušao da otvori vrata - ali bio je previše slab. A nije znao kako da pritisne dugme da dozove pomoæ. Najzad su ga našli u grotesknom položaju na podu, polomljenih prstiju, kao da je - kao da je pokušao da otpuzi ispod vrata. On..."
<BR>&nbsp;&nbsp;&nbsp;&nbsp;&nbsp;Nije mogao da nastavi. Bol ga zaguši do æutanja i izvesno vreme je nemo sedeo dok je voda pevala tužbalicu oko pramca. Osetio je da je bolestan, oèajan od želje za opstankom; nije mogao da se preda takvim zavoðenjima. Penosledov glas dopre do njega. Blago, džin upita: "Jesi li zato napustio pripovedanje?"
<BR>&nbsp;&nbsp;&nbsp;&nbsp;&nbsp;Kovenant skoèi, okrete se u naglom besu. "Ta tvoja Domaja pokušava da me ubije!" silovito siknu. "Ona - ti me guraš u samoubistvo! Belo zlato!... Berek! ... Utvare! Èinite mi stvari sa kojima ne umem da se snaðem. Ali ja nisam od te vrste ljudi - ne živim u takvom svetu. Sva ta zavoðenja! Krvavog mu pakla! Ja sam gubav! Zar ne shvataš?"
<BR>&nbsp;&nbsp;&nbsp;&nbsp;&nbsp;Jedan dugi trenutak, Penosled je trpeo Kovenantov vreli pogled i saoseæanje u oèima džina zaustavi njegov izliv. Stajao je sevajuæi oèima, prstiju savijenih poput kandži, dok ga je Penosled tužno, umorno gledao. Video je da džin ne shvata; gubavost je bila reè koja u Domaji izgleda nije imala nikakvo znaèenje. "Hajde", bolno reèe. "Smej se. Radost je u ušima koje slušaju."
<BR>&nbsp;&nbsp;&nbsp;&nbsp;&nbsp;Ali onda Penosled pokaza da je nešto ipak shvatio. Posegao je u prsnik i izvukao svitak kože, koji je razmotao u širok, meki komad. "Evo", reèe, "èesto æeš ovo viðati pre nego što budeš svršio sa Domajom. Ovo je prijanjak. Džinovi su ga nekada davno doneli u Domaju - ali poštedeæu obojicu napora preprièavanja." Otcepio je malo parèe iz ugla i pružio ga Kovenantu. Bilo je lepljivo sa obe strane, ali se lako prenosilo sa ruke na ruku i nije za sobom ostavljalo ostatke lepka. "Poveri se njemu. Stavi prsten ispod tog parèeta i sakri ga ispod odeæe. Niko neæe znati da nosiš talisman divlje magije."
<BR>&nbsp;&nbsp;&nbsp;&nbsp;&nbsp;Kovenant shvati ideju. Skinuvši prsten sa prsta, stavio ga je na kvadrat prijanjka. Ovaj se èvrsto prilepi; nije mogao da otrese prsten, ali je mogao lako da odvoji prijanjak. Oštro klimnuvši samom sebi, ostavio je prsten na koži, a onda raskopèao košulju i pritisnuo prijanjak nasred grudi. Držao se tamo i nije mu izazivao nikakvu neprijatnost. Na brzinu, kao da želi da iskoristi priliku pre nego što proðe, ponovo je zakopèao košulju. Na svoje iznenaðenje, èinilo mu se da može da oseti težinu prstena na srcu, ali rešio je da ne obraæa pažnju.
<BR>&nbsp;&nbsp;&nbsp;&nbsp;&nbsp;Penosled pažljivo namota prijanjak i vrati ga u prsnik. Onda je kratko vreme ponovo gledao Kovenanta. Kovenant pokuša da se nasmeši u znak odgovora, da izrazi zahvalnost, ali èinilo se da mu je lice bilo sposobno samo za keženje. Najzad se okrenuo i seo na pramac da gleda kako èamac napreduje i da upije ono što je Penosled uèinio za njega.
<BR>&nbsp;&nbsp;&nbsp;&nbsp;&nbsp;Pošto je neko vreme razmišljao, setio se Atiaraninog kamenog noža. On mu je omoguæavao disciplinu koja mu je bila toliko preko potrebna. Nagao se preko boka èamca da pokvasi lice, a onda je digao nož i bolno se obrijao. Brada je bila stara osam dana, ali oštro, klizavo seèivo glatko mu je klizilo preko obraza i niz vrat i on obavi posao koji nije ispao loš, ne posekavši se pri tom. Ali ponestalo mu je uvežbanosti, nije više bio naviknut na rizik; od nagoveštaja da bi mogao pustiti krv srce mu je zadrhtalo. Onda je poèeo da uviða koliko mu je hitno bilo potrebno da se vrati u stvarni svet, koliko mu je trebalo da se povrati pre nego što u potpunosti izgubi sposobnost da preživi kao gubavac.
<BR>&nbsp;&nbsp;&nbsp;&nbsp;&nbsp;Kasnije u toku dana doðe kiša; lako je škropila površinu reke, uskomešavši nebesko ogledalo u bezbroj komadiæa. Kapljice su mu oblivale lice poput praha, lagano mu curile u odeæu, sve dok nije bio sav natopljen i dok mu nije bilo toliko neudobno kao da je gurnut u vodu. Ali trpeo je u sivom, turobnom maštarenju, razmišljajuæi o tome šta je dobio, a šta izgubio sakrivši prsten.
<BR>&nbsp;&nbsp;&nbsp;&nbsp;&nbsp;Najzad se dan okonèa. Tmina je sipila u vazduh kao da je to naprosto kiša postala crnja, a u sumraku Kovenant i Penosled turobno pojedoše veèeru. Džin je bio gotovo preslab da se sam hrani, ali uz Kovenantovu pomoæ uspeo je da se pošteno prihvati i da popije veliku kolièinu alem-vina. Onda su se vratili svako svome æutanju. Kovenantu je bilo drago što je došao mrak; štedeo ga je pogleda na Penosledovu iscrpljenost. Ne želeæi da legne na vlažne daske, prikupio se, promrzao i mokar, uz bok èamca, i pokušao da se opusti, da zaspi.
<BR>&nbsp;&nbsp;&nbsp;&nbsp;&nbsp;Posle izvesnog vremena, Penosled poèe slabašno da pevuši:
<BR>
<BR>&nbsp;&nbsp;&nbsp;&nbsp;&nbsp;Kamen i more duboko su u životu,
<BR>&nbsp;&nbsp;&nbsp;&nbsp;&nbsp;Dva nepromenljiva simbola sveta:
<BR>&nbsp;&nbsp;&nbsp;&nbsp;&nbsp;Trajnost u poèinku i trajnost u pokretu;
<BR>&nbsp;&nbsp;&nbsp;&nbsp;&nbsp;Uèesnici sile što veèno traje.
<BR>
<BR>&nbsp;&nbsp;&nbsp;&nbsp;&nbsp;Èinilo se da prikuplja snagu iz pesme, a sa njom je ravnomerno gurao èamac protiv struje, terao ga prema severu kao da nema te iscrpljenosti koja bi ga mogla naterati da zastane.
<BR>&nbsp;&nbsp;&nbsp;&nbsp;&nbsp;Najzad kiša prestade; oblak se lagano razdvoji. Ali Kovenant i Penosled ne naðoše olakšanje u vedrom nebu. Nad obzorjem, crveni Mesec je stajao poput mrlje, optužba zla, na okaljanoj pozadini zvezda. Pretvorio je okolni krajolik u turobni predeo krvi, pun grimiznih i nestalnih oblièja poput neshvaæenih ubistava. A iz svetlosti je dopiralo zraèenje truleži, kao da Domaju obasjava zla kob. Onda je Penosledov napev zvuèao obeshrabrujuæe krhko, zaludno, a same zvezde kao da su se uklanjale sa Meseèevog puta.
<BR>&nbsp;&nbsp;&nbsp;&nbsp;&nbsp;Ali zora donese dan opran sunèevim svetlom, neokaljan i bez pomena na kaljanje. Kada se Kovenant podigao da se obazre oko sebe, video je planine pravo prema severu. Širile su se istoèno, gde su najviše meðu njima na vrhu još imale snega; ali se venac naglo prekidao u jednoj taèki u pravcu reke Belice. Planine su se veæ èinile na dohvat ruke.
<BR>&nbsp;&nbsp;&nbsp;&nbsp;&nbsp;"Deset milja", prošapta Penosled hrapavo. "Pola dana protiv ove struje."
<BR>&nbsp;&nbsp;&nbsp;&nbsp;&nbsp;Džinov izgled ispuni Kovenanta oštrim nemirom. Mutnih oèiju i mlitavih usana, Penosled je lièio na sopstveni leš. Brada mu se èinila sivlja, kao da je preko noæi ostario nekoliko godina, a iz usta mu je curio tanak trag pljuvaèke koju nije bio u stanju da kontroliše. Bilo u njegovim slepooènicama iscrpljeno je posustajalo. Ali stisak na kormilu bio mu je èvrst poput naboranog èvora na drvetu, a èamac je kruto orao sve žustriju reku.
<BR>&nbsp;&nbsp;&nbsp;&nbsp;&nbsp;Kovenant preðe do krme ne bi li bio od pomoæi. Obrisao je usne džinu, a onda je prineo mešinu sa alem-vinom tako da Penosled može da pije. Krhotine osmeha nabraše usne džina i on uzdahnu: "Kamena mu i mora. Nije lako biti tvoj prijatelj. Reci sledeæem prevozniku da te vodi nizvodno. Ovakva odredišta su za jaèe duše od moje."
<BR>&nbsp;&nbsp;&nbsp;&nbsp;&nbsp;"Besmislica", reèe Kovenant grubo. "Zbog ovoga æe spevati pesmu o tebi. Misliš li da to nije vredno?"
<BR>&nbsp;&nbsp;&nbsp;&nbsp;&nbsp;Penosled pokuša da odvrati, ali od napora se silovito zakašlja, pa je morao da se povuèe u sebe, da usredsredi sve bleðu vatru duha na stezanje pesnice i napredovanje èamca.
<BR>&nbsp;&nbsp;&nbsp;&nbsp;&nbsp;"U redu je", reèe Kovenant blago. "Svako ko meni pomogne završi iscrpljen - na ovaj ili onaj naèin. Kada bih bio pesnik, sam bih spevao pesmu o tebi." Nemo proklinjuæi sopstvenu bespomoænost, hranio je džina kriškama mandarine sve dok nije ponestalo voæa. Dok je gledao Penosleda, visoko biæe lišeno svega izuzev snage da izdrži, lišavajuæi sebe, iz razloga koje Kovenant nije mogao da pojmi, svakog dobrog raspoloženja, pa èak i ponosa, kao da su to obièni dodaci, osetio je iracionalni dug prema njemu, kao da je prodat - u jemstvo za jedinog prijatelja. "Svako ko mi pomogne", ponovo je promrmljao. Otkrio je da je cena koju su ljudi Domaje spremni da plate za njega jeziva.
<BR>&nbsp;&nbsp;&nbsp;&nbsp;&nbsp;Najzad više nije mogao da podnese prizor. Vratio se na pramac, gde je piljio u visoke planine ispražnjenim pogledom i mrmljao: Nisam ovo tražio.
<BR>&nbsp;&nbsp;&nbsp;&nbsp;&nbsp;Zar toliko mrzim sebe, pitao se. Ali jedini odgovor mu je bio zveket Penosledovog disanja.
<BR>&nbsp;&nbsp;&nbsp;&nbsp;&nbsp;Na taj naèin proðe prepodne, mereno u komadima neprobojnog postojanja vremena kasapski odseèenim krkljanjem Penosledovog dahtanja. Oko èamca predeo se ukoèio, kao da se priprema za skok u nebo. Bregovi su bili viši i razuðeniji, postepeno ostavljajuæi za sobom vres i banjanova stabla ravnice i zamenjujuæi ih krutom, kržljavom travom i pokojim kedrom. A napred su planine sa svakom krivinom reke poèivale još veæe iza bregova. Sada je Kovenant mogao da vidi kako se istoèni kraj venca strmo spušta prema zaravni poput stepeništa u planinama - zaravni na visini od možda dve ili tri hiljade stopa koja se svršavala okomitom liticom prema bregovima. Sa platoa je dolazio vodopad, a osobeno delovanje svetlosti na stenu èinilo je da se vodeni tok presijava plavièastim odsjajem dok se survavao. Steg-vodopad, reèe Kovenant sebi. I pored šupljeg zvuka Penosledovog disanja, on oseti komešanje u srcu, kao da se bliži neèem velièanstvenom.
<BR>&nbsp;&nbsp;&nbsp;&nbsp;&nbsp;Ali približavanje je ravnomerno postajalo sve sporije. Krivudajuæi izmeðu bregova, Belica se sužavala; a kao posledica, struja je postajala sve žešæa. Džin kao da je premašio kraj izdržljivosti. Njegovo disanje zvuèalo je tegobno kao da æe ga svakog trenutka ugušiti; pokretao je èamac brzinom jedva veæom od obiènog hoda. Kovenant nije video kako æe moæi da preðu poslednje milje.
<BR>&nbsp;&nbsp;&nbsp;&nbsp;&nbsp;Prouèavao je obale u potrazi za mestom gde bi mogli da ukotve èamac; nameravao je da nekako navede džina da približi èamac obali. Ali još dok je osmatra, zaèu duboku grmljavinu u vazduhu, poput konjskog trka. Šta, kog ðavola...? U umu mu blesnu prizor pragrdana. On dograbi štap sa dna èamca i steže ga, pokušavajuæi da uspostavi kontrolu nad naglim dobovanjem uznemirenosti.
<BR>&nbsp;&nbsp;&nbsp;&nbsp;&nbsp;Sledeæeg trenutka, poput talasa koji se lomi o obalu, na vrh brega uzvodno i prema istoku od èamca stiže kaskajuæi dvadesetina konjanika. Jahaèi su bili ljudi, muškarci i žene. U istom trenutku kada su spazili èamac, jedan od njih povika, a grupa preðe u galop, stuštivši se niz breg da bi zastali na ivici vode.
<BR>&nbsp;&nbsp;&nbsp;&nbsp;&nbsp;Konjanici su izgledali kao ratnici. Nosili su visoke èizme mekih ðonova preko crnih uvijaèa, crne bluze bez rukama pokrivene štitnicima livenim od nekog žutog metala i žute trake oko glave. Kratki maè visio je sa svakog pojasa, luk i tobolac sa strelicama preko svakih leða. Prešavši brzo pogledom po njima, Kovenant razabra osobene crte kako Drvograðana, tako i Kamendolaca; neki su bili visoki i plavi, svetlih oèiju i vitki, a drugi zdepasti, crnomanjasti i mišiæavi.
<BR>&nbsp;&nbsp;&nbsp;&nbsp;&nbsp;Èim su konji zastali, jahaèi kao jedan pljesnuše desnicom preko srca, a onda ispružiše ruke, dlanova naviše, u znak dobrodošlice. Èovek koji se izdvajao crnom dijagonalnom linijom preko štitnika povika preko vode: "Živeo, Kamenbrate! Dobrodošlica, poèast i blagostanje tebi i tvom narodu. Ja sam Kvan, bojni stožernik treæeg eovoda ratovnije Poglavarevog Konaka!" Zastao je radi odgovora, a kada Kovenant ništa ne reèe, on nastavi opreznijim tonom: "Šalje nas poglavar Mhoram. Video je da se danas rekom primièu važne stvari. Došli smo kao pratnja."
<BR>&nbsp;&nbsp;&nbsp;&nbsp;&nbsp;Kovenant pogleda Penosleda, ali ono što je video samo ga uveri da je džin prešao taèku svesti za ono što se dešava oko njega. Bio je opružen na krmi, gluv i slep prema svemu izuzev prema sve neuspešnijim naporima da goni èamac. Kovenant se ponovo okrete eovodu i povika: "Pomozite nam! On umire!"
<BR>&nbsp;&nbsp;&nbsp;&nbsp;&nbsp;Kvan se ukoèi, a onda pohita u akciju. Dreknuo je naredbu, a sledeæeg trenutka on i još dvojica jahaèa skoèiše sa konjima u reku. Dvojica drugih poðoše pravo prema zapadnoj obali, ali Kvan potera konja da presretne èamac. Vranac je moæno plivao, kao da takav posao predstavlja deo njegove dresure. Uskoro se Kvan primakao èamcu. U poslednjem trenutku, on stade na leða ata i lako se prebaci preko ograde. Na njegovu komandu, konj poðe nazad prema istoènoj obali.
<BR>&nbsp;&nbsp;&nbsp;&nbsp;&nbsp;Na trenutak, Kvan odmeri Kovenanta pogledom i Kovenant vide po njegovoj gustoj, crnoj kosi, širokim ramenima i otvorenom licu da je Kamendolac. Onda se stožernik okrete Penosledu. Dograbio je džinova ramena i prodrmao ih, kevæuæi reèi koje Kovenant nije razumeo.
<BR>&nbsp;&nbsp;&nbsp;&nbsp;&nbsp;Penosled najpre nije odgovarao. Sedeo je, ništa ne videæi, ukoèen, sa rukom stegnutom na kormilu kao u samrtnom grèu. Ali èinilo se da Kvanov glas polako prodire do njega. Žile na vratu tresle su mu se dok je dizao glavu i sa mukom pokušavao da usredsredi pogled na Kvana. A onda, uz jeèanje koje kao da je izviralo iz same srži njegovih kostiju, pusti kormilo i sruèi se postrance.
<BR>&nbsp;&nbsp;&nbsp;&nbsp;&nbsp;Plovilo smesta izgubi potisak i poèe da pluta niz reku. Ali do tog trenutka dvojica jahaèa bila su spremna na zapadnoj obali. Kvan poðe kraj Kovenanta i pope se na pramac, a kada je bio na odgovarajuæem mestu, jedan od dva jahaèa dobaci mu kraj dugaèkog užeta. On ga spretno dohvati i nabaci preko prove. Ovaj se prilepi tamo gde ga je ostavio; to nije bilo uže, nego prijanjak. On se odmah okrenu prema istoènoj obali. Do njega doðe drugo uže, i on ga isto tako poveza sa provom. Užad se zategnu; èamac prestade da pluta niz reku. Onda Kvan mahnu rukom i jahaèi poðoše niz obale, vukuæi èamac uzvodno.
<BR>&nbsp;&nbsp;&nbsp;&nbsp;&nbsp;Èim je shvatio šta se dešava, Kovenant se ponovo okrenuo Penosledu. Džin je ležao tamo gde je pao, a disanje mu je bilo plitko, nepravilno. Kovenant je na trenutak tražio neki naèin da mu pomogne, a onda diže kožnu mešinu i nali izvesnu kolièinu alem-vina preko Penosledove glave. Teènost mu uðe u usta; on se zagrcnu, silovito proguta. Onda je duboko, buèno udahnuo, a oèi mu se malo otvoriše. Kovenant prinese mešinu njegovim usnama, a ovaj se, pošto je otpio, prostre na dnu èamca. Smesta je usnuo dubokim snom.
<BR>&nbsp;&nbsp;&nbsp;&nbsp;&nbsp;U olakšanju, Kovenant promrmlja nad njim: "E, to je lep naèin da se okonèa pesma: 'a onda je otišao na spavanje.' Šta ti vredi da budeš junak ako ne ostaneš budan da ti èestitaju?"
<BR>&nbsp;&nbsp;&nbsp;&nbsp;&nbsp;Iznenada se oseti umorno, kao da je džinova iznurenost iscrpla i njegovu snagu, pa je uz uzdah seo na jednu dasku da gleda napredovanje uz reku, dok je Kvan otišao do krme da preuzme kormilo. Izvesno vreme, Kovenant nije obraæao pažnju na Kvanov ispitivaèki pogled. Ali najzad skupi dovoljno energije da kaže: "On je Srdosolja Penosled - izaslanik džinova Primoraca. Nije poèinuo otkako me je primio u središtu Andelejna - pre tri dana." Razabrao je kako se Kvanovim licem širi shvatanje Penosledovih muka. Onda upravi pažnju na predeo kojim su prolazili.
<BR>&nbsp;&nbsp;&nbsp;&nbsp;&nbsp;Tegleæi konji držali su dobru brzinu protiv sve jaèe struje Belice. Njihovi jahaèi uporno su izlazili nakraj sa neravninama obala, menjali se u voðenju vuèe, opuštajuæi jedan ili drugi konopac kada je to bilo potrebno. Dok su se kretali prema severu, tlo postade više kamenito, a kržljava trava ustupi mesto bujadi. Stabla zlatana sve su gušæe širila krošnje u podnožju bregova, a od sunèeve svetlosti zlatno lišæe je toplo blistalo. Visoravan pred njima sada se èinila gotovo milju široka, a prema zapadu planine su stajale uspravno kao da ih drži ponos.
<BR>&nbsp;&nbsp;&nbsp;&nbsp;&nbsp;Do podneva, Kovenant je mogao da èuje riku velikog vodopada i zakljuèio je da su se primakli Veselkamenu, iako su visoke padine podnožja planine sada zatvarale najveæi deo vidika. Urlik se ravnomerno pojaèavao. Uskoro èamac proðe ispod širokog mosta. Ubrzo potom, jahaèi obiðoše poslednju krivinu i odvukoše èamac do jezera u podnožju Steg-Vodopada.
<BR>&nbsp;&nbsp;&nbsp;&nbsp;&nbsp;Jezero je bilo nepravilno kružnog oblika, oivièeno duž èitave zapadne strane zlatanima i borovima. Stajalo je u podnožju litice - više od dve hiljade stopa golog kamenog zida - a plava voda se uz grmljavinu survavala u njega sa visoravni poput buène krvi planinskoga srca. U jezeru, voda je bila èista i sveža poput vazduha opranog kišom i Kovenant je mogao jasno da vidi dubine njegovog stenovitog dna.
<BR>&nbsp;&nbsp;&nbsp;&nbsp;&nbsp;Kvrgavi palisandri nežnih plavih cvetova bili su skupljeni po vlažnom stenju u podnožju vodopada, ali najveæi deo istoène obale jezera bio je bez drveæa. Kraj jednog pristaništa poèivao je èamac veoma nalik na onaj u kome je plovio Kovenant, a manja plovila - jednosedi èamci i splavovi - bili su vezani po dokovima. Pod Kvanovim voðstvom jahaèi dovukoše èamac do pristaništa, gde ga dvojica pripadnika eovoda uèvrstiše. Onda je stožernik blago probudio Penosleda.
<BR>&nbsp;&nbsp;&nbsp;&nbsp;&nbsp;Džin se teško probijao iz sna, ali kada je naterao oèi da se otvore, ove su bile mirne, bez iscrpljenosti, iako je on sam izgledao slabašno kao da su mu kosti od pešèara. Uz pomoæ Kvana i Kovenanta pridigao se u sedeæi položaj. Tako je ostao, nepomièan, obaziruæi se ošamuæeno oko sebe kao da se pita gde li mu je nestala snaga.
<BR>&nbsp;&nbsp;&nbsp;&nbsp;&nbsp;Posle izvesnog vremena, reèe Kvanu tanušnim glasom: "Primi moje izvinjenje, stožernièe. Malo sam - umoran."
<BR>&nbsp;&nbsp;&nbsp;&nbsp;&nbsp;"Vidim te", promrmlja Kvan. "Nemoj se brinuti. Veselkamen je blizu."
<BR>&nbsp;&nbsp;&nbsp;&nbsp;&nbsp;Na trenutak Penosled se zbunjeno mrgodio dok je pokušavao da se priseti šta mu se desilo. Onda mu se lice zateže kada se setio. "Pošaljite jahaèe", jeknu sa hitnjom u glasu. "Prikupite poglavare. Mora se održati Veæe."
<BR>&nbsp;&nbsp;&nbsp;&nbsp;&nbsp;Kvan se nasmeši. "Vremena se menjaju, Kamenbrate. Novi poglavar, Mhoram, sin Variolov, vidovnjak je i prorok. Pre deset dana poslao je jahaèe u Znanstvigor i do vrhovnog poglavara Prothala na severu. Svi æe veèeras biti u Konaku."
<BR>&nbsp;&nbsp;&nbsp;&nbsp;&nbsp;"To je dobro", uzdahnu džin. "Ovo su vremena senke. Strašne stvari nam se bliže."
<BR>&nbsp;&nbsp;&nbsp;&nbsp;&nbsp;"To videsmo", odvrati Kvan mrgodno. "Ali Srdosolja Penosled je bio dovoljno brz. Pustiæu glas o tvom hrabrom putovanju ispred nas do Konaka. Obezbediæe nosila za tebe, ukoliko to želiš."
<BR>&nbsp;&nbsp;&nbsp;&nbsp;&nbsp;Penosled zavrte glavom, a Kvan se uspe do pristaništa da izda nareðenje jednom od svojih iz eovoda. Džin pogleda Kovenanta i slabašno se nasmeši. "Kamena mu i mora, prijatelju moj", reèe on, "nisam li ti rekao da æu te brzo dovesti ovamo?"
<BR>&nbsp;&nbsp;&nbsp;&nbsp;&nbsp;Taj osmeh dirnu Kovenanta u srce poput udarca. Odebljalim glasom on odvrati: "Sledeæi put uzmi to malo manje k srcu. Ne mogu da podnesem... da gledam... Zar uvek ispunjavaš obeæanja na takav naèin?"
<BR>&nbsp;&nbsp;&nbsp;&nbsp;&nbsp;"Tvoje su poruke hitne. Kako sam mogao da postupim drugaèije?"
<BR>&nbsp;&nbsp;&nbsp;&nbsp;&nbsp;Iz položaja gubavca Kovenant se usprotivi: "Ništa nije toliko hitno. Šta ti vredi bilo šta od toga ako se pri tome ubiješ?"
<BR>&nbsp;&nbsp;&nbsp;&nbsp;&nbsp;Na trenutak Penosled ništa nije odvratio. Oslonio je tešku šaku na Kovenantovo rame i teturavo se osovio na noge. Onda reèe kao da odgovara na Kovenantovo pitanje: "Doði. Moramo videti Veselkamen."
<BR>&nbsp;&nbsp;&nbsp;&nbsp;&nbsp;Prijateljske ruke pomogoše mu da se uspne do pristaništa i ubrzo je stajao na obali jezera. I pored silne iscrpljenosti, èak i ljudi u sedlu izgledali su u odnosu na njega poput patuljaka. A kada mu se Kovenant pridruži, on predstavi putnika gestom nalik na ponizni pozdrav. "Eovode ratovnije, ovo je moj prijatelj, Tomas Kovenant, Nevernik i nosilac poruke Veæu poglavara. On ima udela u mnogim neobiènim znanjima, ali ne poznaje Domaju. Pazite ga dobro, zarad prijateljstva i zarad njegovog nalikovanja na Bereka Srdomila, Zemljoroda i Poglavara-rodioca."
<BR>&nbsp;&nbsp;&nbsp;&nbsp;&nbsp;U znak odgovora, Kvan uputi Kovenantu pozdrav dobrodošlice. "Nudim ti pozdrav Poglavarevog Konaka, Veselkamena koji stvoriše džinovi", reèe on. "Budi dobrodošao u Domaju - budi dobrodošao i budi što jesi."
<BR>&nbsp;&nbsp;&nbsp;&nbsp;&nbsp;Kovenant uzvrati odseènim pokretima, ali nije progovorio, a trenutak kasnije Penosled reèe Kvanu: "Poðimo. Moje oèi su gladne prizora velikog dela mojih predaka."
<BR>&nbsp;&nbsp;&nbsp;&nbsp;&nbsp;Stožernik klimnu, obrativši se potom podreðenima. Dva jahaèa smesta odgalopiraše prema istoku, a druga dvojica zauzeše položaj sa obe strane džina, tako da je ovaj mogao da se oslanja o sapi njihovih konja. Još jedan ratnik, plavokosa drvogradska žena, ponudi Kovenantu da jaše iza nje. Prvi put je primetio da sedla eovoda nisu ništa drugo do prijanjak, niti oblikovan, niti postavljen, koji je obrazovao široka sedišta i produžavao se sa obe strane u petlje stremena. Bilo bi to kao jahanje na èaršavu prilepljenom istovremeno i za konja i za jahaèa. Ali iako ga je Džoana uèila osnovama jahanja, nikada nije prevazišao suštinsko nepoverenje prema konjima. Odbio je ponudu. Uzeo je štap iz èamca, zauzeo mesto kraj jednog od konja koji su pružali oslonac Penosledu, a eovod smesta poðe od jezera sa dva putnika.
<BR>&nbsp;&nbsp;&nbsp;&nbsp;&nbsp;Obišli su planinsko podnožje na južnoj strani i popeli se na put sa mosta podno jezera. Prema istoku, put se uspinjao gotovo pravo naviše uz padinu jednog popreènog obronka. Od okomitosti uspona Penosled se nekoliko puta zatetura i jedva da je imao dovoljno snage da se drži za konje. Ali kada je izbio na vrh obronka, zastade, diže glavu, raširi ruke i poèe da se smeje: "Evo, prijatelju moj. Zar ti ovo nije dovoljan odgovor?" Glas mu je bio slab, ali pun obnovljenog veselja.
<BR>&nbsp;&nbsp;&nbsp;&nbsp;&nbsp;Pred njima, iza dva niska brega, uzdizao se Poglavarev Konak.
<BR>&nbsp;&nbsp;&nbsp;&nbsp;&nbsp;Prizor je iznenadio Kovenanta, gotovo mu oduzeo dah. Veselkamen je bio remek-delo. Stajao je u granitnoj èvrstini poput otelotvorenja veènosti, bezvremeno dostignuæe obrazovano od èiste, moæne stene nekom èistom, nadmoænom veštinom džinova.
<BR>&nbsp;&nbsp;&nbsp;&nbsp;&nbsp;Kovenant se složi da je Veselkamen prekratko ime za tako nešto.
<BR>&nbsp;&nbsp;&nbsp;&nbsp;&nbsp;Istoèni kraj visoravni završavao se širokim kamenitim stubom koji je dostizao polovinu visine visoravni i bio odvojen od nje, osim u osnovici, na prvih nekoliko stotina stopa. Taj stub je bio izdubljen u kulu koja je èuvala jedini ulaz u Konak, a krugovi prozora dizali su se iznad taèke razdvajanja sve do utvrðene krune. Ali najveæi deo Poglavarevog Konaka bio je uklesan u živi kamen planine ispod visoravni.
<BR>&nbsp;&nbsp;&nbsp;&nbsp;&nbsp;Na iznenaðujuæem rastojanju od kule, èitavo proèelje padine obradili su drevni džinovi - zaravnili ga i isklesali u uspravni spoljašnji zid grada koji je, kako je Kovenant kasnije doznao, ispunjavao èitav taj klinasti ispust visoravni. Zid je bio pažljivo obraðen - nanizad, popunjen, nabijen pravilnim i nepravilnim grupama prozora, balkona, stubova - isturenim i u obliku galerija - izvedenim u obilnom i naizgled spontanom mnoštvu pojedinosti koje kao da su bile na samom rubu da se kristališu u neki pravilan motiv. Ali svetlost je bleskala i igrala na uglaèanom licu obronka i bogatstvo raznolikosti zaokupi Kovenantova èula tako da nije mogao da pojmi o kakvom bi tu motivu mogla biti reè.
<BR>&nbsp;&nbsp;&nbsp;&nbsp;&nbsp;No, svojim novim oèima mogao je da vidi gusti, užurbani, zajednièki život grada. Blistao je iza zida kao da je kamen gotovo prozraèan, osvetljen iznutra valerima životne sile hiljada stanovnika. Od tog prizora uèini mu se da se èitav Konak okreæe pred njim. Iako ga je gledao sa rastojanja i mogao sve da obuhvati pogledom - Steg-Vodopad koji je urlao sa jedne strane i prostranu visoravan koja se spuštala na drugu - osetio je da su ga drevni džinovi prevazišli. Ovde je bilo delo vredno hodoèašæenja, molitvi. Nije bio iznenaðen kada je èuo Penosleda da šapuæe kao odu: "Ah, Veselkamenu! Poglavarev Konaèe! Tu Bezemljaši prerastoše gubitak."
<BR>&nbsp;&nbsp;&nbsp;&nbsp;&nbsp;Eovod odgovori u litaniji:
<BR>
<BR>&nbsp;&nbsp;&nbsp;&nbsp;&nbsp;Veselkamenu, džinova vero, drevni zabranu
<BR>&nbsp;&nbsp;&nbsp;&nbsp;&nbsp;Srce si i dveri Zemljorodne siline:
<BR>&nbsp;&nbsp;&nbsp;&nbsp;&nbsp;Oèuvaj ustinu maèem snage danu,
<BR>&nbsp;&nbsp;&nbsp;&nbsp;&nbsp;Ti èuvaru era, vladaru planine!
<BR>
<BR>&nbsp;&nbsp;&nbsp;&nbsp;&nbsp;Onda jahaèi ponovo krenuše napred. Penosled i Kovenant išli su kao u èudu prema okomitim zidinama i rastojanje se brzo smajivalo, bez ikakvog meðaša osim otkucaja njihovih uzbuðenih srca. Put je vodio uporedo sa liticom sve do njenog istoènog ruba, a onda je skretao prema visokim dverima u jugoistoènoj osnovici kule. Vratnice - moæne stene sa svake strane - bile su otvorene u slobodnoj dobrodošlici mira; ali bile su nazubljene, zakošene i uravnotežene tako da su se mogle zalupiti i priljubiti, zatvarajuæi se poput zuba. Ulaz koji su èuvale bio je dovoljno veliki da èitav eovod uðe rame uz rame.
<BR>&nbsp;&nbsp;&nbsp;&nbsp;&nbsp;Dok su se približavali dverima, Kovenant ugleda plavu zastavu kako leprša visoko nad kulom - azurni barjak samo za nijansu svetliji od vedrog neba. Pod njim je bila manja zastava, crvena dvostruka zastavica boje okrvavljenog meseca i Drulovih oèiju. Videvši smer Kovenantovog pogleda, žena pokraj njega reèe: "Znaš li te boje? Plavo je Steg vrhovnog poglavara, poglavarska boja. Oznaèava zavet i predvoðenje ljudi Domaje. A crveno je znak naše trenutne opasnosti. Visiæe tamo dok opasnost traje."
<BR>&nbsp;&nbsp;&nbsp;&nbsp;&nbsp;Kovenant klimnu, ne skidajuæi pogled sa Konaka. Ali posle trenutak kasnije spustio je pogled sa zastava na ulaz u Veselkamen. Otvor je lièio na peæinu koja je zaranjala pravo u planinu, ali iza nje je mogao da vidi sunèevo svetlo.
<BR>&nbsp;&nbsp;&nbsp;&nbsp;&nbsp;Tri stražara stajala su na ispustu iznad dveri. Njihov izgled privuèe Kovenantovu pažnju; nisu lièili na jahaèe ratovnije. Po velièini i graði bili su poput Kamendolaca, ali su imali pljosnata lica i mrku kožu, a kovrdžava kosa im je bila kratko podšišana. Nosili su kratke, žuækaste tunike opasane plavim pojasima, koje su izgleda bile od fine kože, a noge i stopala su im bili goli. Naprosto su stajali na ispustu, nemarni i nenaoružani, odajuæi utisak gotovo maèije ravnoteže i pripravnosti; èinilo se da su spremni da se u trenutku upuste u bitku.
<BR>&nbsp;&nbsp;&nbsp;&nbsp;&nbsp;Kada mu se eovod našao na dosegu glasa do kapije, Kvan povika stražarima: "Živeo! Prvi meðnièe Tuvore! Kako to da su krvni gardisti postali oni koji æe poželeti dobrodošlicu gostima?"
<BR>&nbsp;&nbsp;&nbsp;&nbsp;&nbsp;Najistureniji stražar odvrati glasom koji je zvuèao strano, neobièno, kao da je govornik naviknut na jezik potpuno razlièit od Domajinog. "Džinovi i nosioci poruka stigli su skupa u Poglavarev Konak."
<BR>&nbsp;&nbsp;&nbsp;&nbsp;&nbsp;"Pa, krvna gardo", odvrati Kvan prijateljskim glasom, "saznaj šta ti je dužnost. Džin je Srdosolja Penosled, izaslanik iz Primorja za Veæe poglavara. A èovek, nosilac poruke, jeste Tomas Kovenant, Nevernik i stranac u Domaji. Jesu li njihova mesta spremna?"
<BR>&nbsp;&nbsp;&nbsp;&nbsp;&nbsp;"Naredbe su date. Banor i Korik èekaju."
<BR>&nbsp;&nbsp;&nbsp;&nbsp;&nbsp;Kvan klimnu u znak da je razumeo. Sa ratnicima, on pojaha u kameno grlo Poglavarevog Konaka.
</P></TD></TR></TABLE>
<P class="next">
<A HREF=p13.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
