<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>5. SUSRET U SVITANJE
<P>&nbsp;&nbsp;&nbsp;&nbsp;&nbsp;Dok je vodio pleme na reèicu u samo praskozorje, Gleda-Mesec nesigurno zastade na poznatom mestu. Nešto je, znao je to, nedostajalo; ali nikako nije mogao da se doseti šta. Nije, meðutim, mnogo razmišljao o toj nedoumici, zato što je ovog jutra na umu imao preèe stvari.
<BR>&nbsp;&nbsp;&nbsp;&nbsp;&nbsp;Poput groma, munje, oblaka i pomraèenja, veliki blok kristala išèezao je podjednako tajanstveno kao što se i pojavio. Nestavši u nepostojeæu prošlost, nikada više nije onespokojavao Gleda-Meseèeve misli.
<BR>&nbsp;&nbsp;&nbsp;&nbsp;&nbsp;On nikada neæe saznati šta je monolit uèinio za njega, a nijedan od njegovih sadruga nije se zapitao, dok su se okupili oko njega u jutarnjoj izmaglici, zbog èega je na trenutak zastao tu na putu prema reèici.
<BR>
<BR>&nbsp;&nbsp;&nbsp;&nbsp;&nbsp;Sa svoje strane potoka, u još nikad neugroženoj bezbednosti vlastite teritorije, Drugi su prvi opazili Gleda-Meseca i još dvanaest mužjaka iz njegovog plemena kao pokretan friz spram neba praskozorja. Istog èasa nadigli su svoju uobièajenu, svakodnevnu dreku; no, ovoga puta nije im bilo uzvraæeno istom merom.
<BR>&nbsp;&nbsp;&nbsp;&nbsp;&nbsp;Postojano, svrhovito - i nadasve tiho - Gleda-Mesec i njegova družina spustiše se niz nisko uzvišenje koje se dizalo uz reèicu; i dok su se oni približavali, Drugi najednom zamukoše. Njihova obredna razjarenost je splasnula, da bi je zamenio sve uoèljiviji strah. Bili su neodreðeno svesni da se nešto dogodilo i da se ovaj susret razlikuje od svih preðašnjih. Motke i noževi od kosti koje je Gleda-Meseèeva skupina nosila nisu ih uznemirili zato što nisu shvatali njihovu svrhu. Jedino su znali da su kretnje njihovih takmaca sada postale pune odluènosti i pretnje.
<BR>&nbsp;&nbsp;&nbsp;&nbsp;&nbsp;Družina se zaustavila kraj ruba vode, što je za trenutak oživelo hrabrost Drugih. Predvoðeni Jednim Uhom, oni, ne mnogo odluèno, ponovo otpoèeše sa borbenim poklièima. To je, meðutim, potrajalo samo nekoliko sekundi, a onda zanemeše, užanuti onim što su videli.
<BR>&nbsp;&nbsp;&nbsp;&nbsp;&nbsp;Gleda-Mesec podiže ruke visoko u vazduh, otkrivši nešto što je do tada bilo skriveno kosmatim telima njegovih sadruga. Držao je debelu granu na koju je bila nataknuta okrvavljena glava leoparda. Èeljust je držana otvorena jednim prutom, tako da su se veliki zubi avetinjski belasali na prvim zracima Sunca koje se raðalo.
<BR>&nbsp;&nbsp;&nbsp;&nbsp;&nbsp;Veæina Drugih bila je naprosto ukoèena od straha, tako da se nije mogla ni mrdnuti; ali neki ipak poèeše da lagano i teturavo uzmièu. Bio je to sasvim dovoljan podstrek Gleda-Mesecu. I dalje držeæi izmrcvaren trofej iznad glave, on krenu preko reèice. Oklevajuæi samo trenutak, njegovi sadruzi zagaziše u vodu za njim.
<BR>&nbsp;&nbsp;&nbsp;&nbsp;&nbsp;Kada je Gleda-Mesec stigao na suprotnu stranu, Jedno Uho je i dalje držao svoj položaj. Možda je bio odveæ hrabar ili odveæ glup da bi pobegao; možda nije mogao uistinu da poveruje da je do ovog oskrvnuæa stvarno došlo. Kukavica ili junak - bilo je svejedno kada mu se na glavu nesposobnu da shvata sruèilo smrznuto režanje smrti.
<BR>&nbsp;&nbsp;&nbsp;&nbsp;&nbsp;Krièeæi od straha, Drugi se razbezaše po okolnom grmlju; ali uskoro æe se vratiti, potpuno zaboravivši na svog izgubljenog voðu.
<BR>&nbsp;&nbsp;&nbsp;&nbsp;&nbsp;Nekoliko sekundi Gleda-Mesec je stajao nesigurno nad svojom novom žrtvom, pokušavajuæi da pojmi neobiènu i èudesnu èinjenicu: mrtav leopard i dalje je bio kadar da ubija. Sada je bio gospodar sveta, ali nije sasvim znao šta mu nadalje valja èiniti.
<BR>&nbsp;&nbsp;&nbsp;&nbsp;&nbsp;No, nešto æe veæ smisliti.
</P></TD></TR></TABLE>
<P class="next">
<A HREF=p8.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
