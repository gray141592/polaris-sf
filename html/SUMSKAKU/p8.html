<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>4.
<P>&nbsp;&nbsp;&nbsp;&nbsp;&nbsp;Kasnije istog jutra, porodica je krenula na sveèanost. Bio je vedar majski dan, sa vazuhom još svežim od noæašnje kiše, ali vetar je odneo poslednje oblake ka istoku i nebo je bilo èisto. Po takvom jutru sve boje sveta izgledaju kao nanovo stvorene da ulepšaju dan.
<BR>&nbsp;&nbsp;&nbsp;&nbsp;&nbsp;Gaj je još hramao, ali Sinrik mu je skinuo zavoj sa èlanka i rekao da æe mu dobro èiniti da hoda. Oprezno je koraèao, duboko udišuæi svež vazduh, dvostruko uživajuæi posle toliko vremena provedenog u krevetu, meðu èetiri zida. Pre dve nedelje mu se èinilo da više nikada neæe hodati po otvorenom. Ovog èasa mu je bilo dovoljno što je živ, što gleda sunèevo svetlo na zelenom lišæu, proleæno cveæe i jarke boje na odeæi ljudi oko sebe.
<BR>&nbsp;&nbsp;&nbsp;&nbsp;&nbsp;Eilan je obukla dugu i široku haljinu sa utkanim kvadratima u bojama zlata, zemlje i mladog lišæa, a ispod toga je nosila bledozelenu košulju. Kosa joj je bila zaèešljana preko ramena, blistavija od zlatnih broševa i narukvica koje je nosila. Èinilo mu se da je na ovom blistavom svetu ona najlepša od svega.
<BR>&nbsp;&nbsp;&nbsp;&nbsp;&nbsp;Nije mnogo obraæao pažnju na njihov razgovor o sveèanosti. Video je nekoliko proslava u majèinom narodu dok je bio dete, i verovao je da æe i ova biti slièna. Èuo je zvuke proslave pre nego što su stigli, jer velike keltske sveèanosti obièno su spojene sa vašarima. Sveèanosti zapravo poèinju nekoliko dana ranije, i trajaæe još danima, ali ovo - Beltansko veèe - bilo je središte sveèanosti. U predveèerje æe se pojaviti sveštenica Proroèanstva.
<BR>&nbsp;&nbsp;&nbsp;&nbsp;&nbsp;Šuma je bila prošarana šatorima i tezgama spletenim od granja, jer mnogi su putovali više dana da bi stigli ovamo. Veæina naroda pripadala je Kornovima, ali Gaj je prepoznao plemenske tetovaže Dobuna, Ordovika, pa èak i neke Deceangle iz okoline Deve. Posle dve nedelje u Bendeigidovoj kuæi lako je govorio majèin britanski jezik, a Deva i legija poèeli su da mu izgledaju daleki i nestvarni.
<BR>&nbsp;&nbsp;&nbsp;&nbsp;&nbsp;Oko podnožja stare tvrðave na bregu bile su zbijene tezge za prodaju posuða i sitnog alata; nešto je izgledalo kao da su ga napravili seljaci iz okoline, a nešto bi moglo mirno da se prodaje i u samom Rimu. Možda je u Rimu i napravljeno, jer trgovina izmeðu Rima i Britanije je rasla, a grèki i galski trgovci su svuda stizali. Bile su tu i tezge sa jabukama i slatkišima, sajmište za trgovinu konjima, i tržište radnika na kome se mogao unajmiti svako, kako reèe Sinrik, od svinjara do dojilje.
<BR>&nbsp;&nbsp;&nbsp;&nbsp;&nbsp;Ali kada je Gaj stigao do zaravnjenog vrha brega koji se izdizao kao ostrvo nad morem šume, iskolaèio je oèi. Vašar je zauzimao veliku èistinu, toliko punu tezgi i naroda da se kraj nije nazirao. Ali na dalekom kraju glavnog prolaza uzdizala se velika zemljana mogila, sa kamenim ulazom. Sinrik je naèinio gest poštovanja dok su prelazili put.
<BR>&nbsp;&nbsp;&nbsp;&nbsp;&nbsp;"Je li vam to hram?" upitao je Gaj.
<BR>&nbsp;&nbsp;&nbsp;&nbsp;&nbsp;Sinrik ga je èudno pogledao. "To je grob velikog poglavara iz doba naših praotaca. Ako neki stari bardovi i znaju ko je bio, njegovo ime je izgubljeno, a ako je i postojala pesma o njemu ja sam je zaboravio, ili je nikad nisam ni èuo."
<BR>&nbsp;&nbsp;&nbsp;&nbsp;&nbsp;Druga, šira ulica vodila je do zgrade nalik na mali èetvrtasti toranj okružen verandom, i Gaj ju je radoznalo pogledao. "To je oltar gde se drže svete stvari", šapnula je Eilan.
<BR>&nbsp;&nbsp;&nbsp;&nbsp;&nbsp;"Lièi na hram", odgovorio je Gaj, a Eilan ga je zbunjeno pogledala.
<BR>&nbsp;&nbsp;&nbsp;&nbsp;&nbsp;"Svakako znaš da se bogovi ne mogu poštovati u kuæi naèinjenoj ljudskim rukama, nego samo pod otvorenim nebom! Na nekim zapadnim ostrvima, gde ne raste drveæe, održavaju rituale u šumama od kamena; ali moj otac kaže da su tajne velikih i drevnih kamenih prstenova, ovde na jugu, izgubljene sa starim druidima koji su pobijeni po dolasku Rimljana."
<BR>&nbsp;&nbsp;&nbsp;&nbsp;&nbsp;Pogled joj je privukla tezga sa grivnama od grèkog stakla, pa je zaæutala. Gaj je uzdahnuo. Bolje da više ne postavlja pitanja, inaèe æe se potpuno odati. Ima mnogo toga što se oèekuje da zna jedan Silur.
<BR>&nbsp;&nbsp;&nbsp;&nbsp;&nbsp;Prolazili su pored gomila metli i èetki, i pored lepih devojaka što su prodavale vence - gotovo svi su nosili vence - cveæe i još mnogo šta, a Gaj dosta toga nije mogao ni da prepozna. Mlaði svet je lunjao izmeðu tezgi, ovlaš zagledajuæi robu. Sinrik se raspitivao za svinjara, ali je zakljuèio da svi traže suviše mnogo.
<BR>&nbsp;&nbsp;&nbsp;&nbsp;&nbsp;"Prokleti Rimljani odveli su toliko ljudi u kuluèare da sad moramo da unajmljujemo radnike da se brinu o stoci i njivama", rekao je. "Ali toliko sveta je oterano sa svojih ognjišta da se ponekad mogu naæi ljudi koji æe raditi samo za stan i hranu. Da sam farmer, bilo bi mi drago zbog toga. Ali neka me bogovi spasu od kopanja njiva!"
<BR>
<BR>&nbsp;&nbsp;&nbsp;&nbsp;&nbsp;Reis je u podne okupila porodicu pod velikim hrastom u podnožju brega, da ruèaju hladno meso i hleb. Na vrhu brega su se sticale mnoge staze. Odavde su mogli da vide široki i dobro održavani put ka zapadu, oivièen dostojanstvenim hrastovim drveæem. Na samom kraju puta nazirali su se zakošeni krovovi Šumske kuæe, a spoljašnje zgrade su se, onako blede, ocrtavale na pozadini zelenila Svetog gaja.
<BR>&nbsp;&nbsp;&nbsp;&nbsp;&nbsp;Sinrik i Gaj su pošli da pogledaju konje, a Reis se udaljila da porazgovara sa poznanicom. Devojke su pakovale hranu, a Eilan se odjednom ukoèila. "Gledaj, eno Lianon", šapnula je.
<BR>&nbsp;&nbsp;&nbsp;&nbsp;&nbsp;Vrhovna sveštenica, sa pratnjom od nekoliko sveštenica na dužnosti, približavala se Svetim putem ispod dugog niza krošnji. Njena krhka prilika svetlucala je pod sjajem koji se probijao kroz lišæe, a kretala se kao da lebdi, korakom obuèene sveštenice, tako da kada se malo približila uopšte više nije lièila na ljudsko biæe. Lianon se zaustavila kao da bi da im poželi veselu sveèanost, i zagledala se u devojke. "Vi ste Bendeigidov rod", rekla je i zagledala se u Diedu. "Koliko ti je godina, dete moje?"
<BR>&nbsp;&nbsp;&nbsp;&nbsp;&nbsp;"Petnaest", šapnula je devojka.
<BR>&nbsp;&nbsp;&nbsp;&nbsp;&nbsp;"Jesi li veæ udata?" pitala je Lianon. Eilan je osetila da joj srce ubrzano kuca. Ovo je bilo lice Vrhovne sveštenice koju je videla u snu.
<BR>&nbsp;&nbsp;&nbsp;&nbsp;&nbsp;"Nisam", rekla je Dieda jedva èujno. Zurila je u Vrhovnu sveštenicu kao opèinjena.
<BR>&nbsp;&nbsp;&nbsp;&nbsp;&nbsp;"A jesi li obreèena za brak?"
<BR>&nbsp;&nbsp;&nbsp;&nbsp;&nbsp;"Nisam... još, ali sam mislila..." glas ju je izdao.
<BR>&nbsp;&nbsp;&nbsp;&nbsp;&nbsp;Reci joj, pomislila je Eilan. Obrekla si se Sinriku! Moraš da joj kažeš! Ali iako je pomerala usne, Dieda je ukoèeno stajala, kao mladi zec pod senkom sokola.
<BR>&nbsp;&nbsp;&nbsp;&nbsp;&nbsp;Lianon je otkopèala teški plavi ogrtaè koji joj je bio na ramenima. "Onda te uzimam u ime Boginje; od sada æeš služiti Onu kojoj ja služim i nijednu drugu..." Ogrtaè se rastvorio kao tamno krilo kad ga je sveštenica zanjihala, i blesnulo je svetlo kad su se grane pomerile pred strujanjem vazduha.
<BR>&nbsp;&nbsp;&nbsp;&nbsp;&nbsp;Eilan je zažmirkala. Sigurno je po sredi bio samo sunèev sjaj - ali za trenutak joj se uèinilo da se unutar ogrtaèa nalazi svetleæa prilika. Zatvorila je oèi, ali i dalje je pred sobom videla Lice sa nežnim majèinskim osmehom i sa oštrim pogledom ptice grabljivice, i èinilo joj se da te oèi gledaju nju, a ne Diedu. Ali Lianon nije govorila njoj, i kao da je uopšte nije primeæivala.
<BR>&nbsp;&nbsp;&nbsp;&nbsp;&nbsp;"Od sad pa nadalje, obitavaæeš sa nama u Šumskoj kuæi, dete moje. Doði kod nas - pa, možeš i sutra." Lianonin glas kao da je dopirao izdaleka. "Neka bude tako."
<BR>&nbsp;&nbsp;&nbsp;&nbsp;&nbsp;Eilan je otvorila oèi i ugledala senku kako se zajedno sa ogrtaèem spušta na Diedina mršava ramena.
<BR>&nbsp;&nbsp;&nbsp;&nbsp;&nbsp;Žene koje su pratile Lianon progovorile su uglas: "Ona je ljubimica Boginje; njen izbor je uèinjen. Neka bude tako."
<BR>&nbsp;&nbsp;&nbsp;&nbsp;&nbsp;Lianon je skinula ogrtaè sa devojke i sveštenice su joj pomogle da ga ponovo zakopèa. Potom je pošla dalje, prema sveèanosti.
<BR>&nbsp;&nbsp;&nbsp;&nbsp;&nbsp;Eilan je i dalje zurila za njom. "Izbor Boginje... biæeš jedna od njih... Šta ti je?" Pribrala se i shvatila da je Dieda samrtno bleda, i da grèevito steže prepletene prste.
<BR>&nbsp;&nbsp;&nbsp;&nbsp;&nbsp;Dieda je drhtala. "Zašto nisam mogla da govorim? Zašto joj nisam rekla? Ne mogu da uðem u Šumsku kuæu - obrekla sam se Sinriku!"
<BR>&nbsp;&nbsp;&nbsp;&nbsp;&nbsp;"Nisi još, bar ne zvanièno", rekla je Eilan, još ošamuæena od onog što je videla. "Lièna obeæanja ne vezuju, i nije se desilo ništa što bi trebalo razvrgavati. Mislim da bi svaka devojka radije bila sveštenica nego da se uda za mog brata..."
<BR>&nbsp;&nbsp;&nbsp;&nbsp;&nbsp;"To ti misliš", besno je rekla Dieda. "Da, trebalo bi da ponekad misliš - to bi bilo nešto sasvim novo za tebe..." Zapala je u nešto nalik na oèajanje. "Kakvo si ti dete, Eilan!"
<BR>&nbsp;&nbsp;&nbsp;&nbsp;&nbsp;Eilan je zurila u nju, odjednom svesna da Dieda ne deli njeno oduševljenje. "Dieda, zar hoæeš da kažeš da ne želiš da budeš sveštenica?"
<BR>&nbsp;&nbsp;&nbsp;&nbsp;&nbsp;"Kakva šteta što nije odabrala tebe", bespomoæno je rekla Dieda. "Možda bi trebalo da kažemo da si i bila ti. Možda nas je pobrkala, kao moj otac. Možda je zapravo želela tebe..."
<BR>&nbsp;&nbsp;&nbsp;&nbsp;&nbsp;"Ali to bi bilo svetogrðe, ako je Boginja izabrala tebe", pobunila se Eilan.
<BR>&nbsp;&nbsp;&nbsp;&nbsp;&nbsp;"Šta æu reæi Sinriku? Šta mogu da mu kažem?" Dieda je izgubila kontrolu i poèela bespomoæno da se smeje.
<BR>&nbsp;&nbsp;&nbsp;&nbsp;&nbsp;"Dieda", zagrlila ju je Eilan, "zar ne možeš da razgovaraš sa svojim ocem? Da mu kažeš da ne želiš to? Da je uzela mene bila bih sreæna, ali ako je tebi mrsko..."
<BR>&nbsp;&nbsp;&nbsp;&nbsp;&nbsp;Diedu je obuzeo jad. "Ne smem. Otac nikada ne bi razumeo, niti bi se protivio Vrhovnoj sveštenici. Ima tu neèeg..." poèela je da šapuæe toliko tiho da ju je i Eilan jedva èula. "Otac je tako dobar prijatelj sa Lianon... kao da su nekada bili ljubavnici..."
<BR>&nbsp;&nbsp;&nbsp;&nbsp;&nbsp;Eilan je zaprepašæeno pogledala Diedu. "Kako možeš? Pa ona je sveštenica!"
<BR>&nbsp;&nbsp;&nbsp;&nbsp;&nbsp;"Ne mislim da su uradili išta loše, ali tako dugo se znaju. Ponekad mi se èini da mu je više stalo do nje nego do ikoga živog - svakako više nego do nas dve!"
<BR>&nbsp;&nbsp;&nbsp;&nbsp;&nbsp;"Pazi malo šta govoirš", upozorila ju je Eilan, porumenevši. "Mogao bi da te èuje neko drugi i da te ne razume, baš kao ni ja!"
<BR>&nbsp;&nbsp;&nbsp;&nbsp;&nbsp;"Oh, ionako nije važno. Volela bih da umrem!"
<BR>&nbsp;&nbsp;&nbsp;&nbsp;&nbsp;Eilan nije znala kako da je teši. Æutala je i držala je za ruku. Nije mogla da razume kako Dieda može i pomisliti da odbije toliku èast. A kako æe Reis biti sreæna što je odabrana njena najmlaða sestra...
<BR>&nbsp;&nbsp;&nbsp;&nbsp;&nbsp;I Bendeigidu æe biti milo; Dieda mu je bila kao kæi i oduvek ju je voleo. Eilan je pokušala da zaboravi sopstveno razoèaranje.
<BR>
<BR>&nbsp;&nbsp;&nbsp;&nbsp;&nbsp;Gaj i Sinrik su se pobijali kroz masu, zastajuæi povremeno da razgledaju nekog konja. Posle izvesnog vremena Sinrik se zagledao u njega. "Je li istina, prijatelju, da zaista ne znaš šta se desilo na ostrvu Mona? Mislio sam... živeo si blizu Deve..."
<BR>&nbsp;&nbsp;&nbsp;&nbsp;&nbsp;"Nikada nisam èuo prièu", rekao je Gaj. "Ja sam iz zemlje Silura, daleko na jugu. A s obzirom da mi se majka udala za Rimljanina, pomislio je, bila bi potrebna ogromna hrabrost da mi neko i kaže. "Je li to opšte poznata prièa?" upitao je. "Rekao si da druid Ardanos može da je otpeva."
<BR>&nbsp;&nbsp;&nbsp;&nbsp;&nbsp;"Slušaj sada, i ne pitaj više zašto nemam ništa lepo da kažem o Rimljanima", ljutito je rekao Sinrik. "Bilo je jednom - u vreme pre dolaska Rimljana - svetilište žena na mestu gde je sad ostala samo zagaðena bara. Jednog dana došle su legije i uèinile ono što uvek èine; posekle su gaj i pokupile sve dragocenosti, pobile sve druide koji su im se suprotstavili, i silovale sve žene - od najstarije sveštenice do najmlaðe iskušenice. Neke su po godinama mogle da budu bake, neke su bile devojèice od devet ili deset godina, ali to njima nije bilo važno!"
<BR>&nbsp;&nbsp;&nbsp;&nbsp;&nbsp;Gaj je zinuo. Nikada nije èuo taj deo prièe. Rimljani su govorili samo o druidima koji su bacali baklje i o ženama u crnini koje su vrištale kletve, i kako su se legionari plašili da pregaze uskovitlane vode rukavca Menai sve dok ih komandant nije izgrdio i postideo. Mona je bila poslednje druidsko uporište. Dok nije upoznao Bendeigida i Ardanosa, Gaj je mislio da su gotovo svi zbrisani. Po vojnoj logici, bilo je jasno da je Mona morala da bude uništena. Ali dobar komandant, ljutito je pomislio, može da kontorliše svoje vojnike. Jesu li legionari tako reagovali zato što su im žene uterale strah u kosti?
<BR>&nbsp;&nbsp;&nbsp;&nbsp;&nbsp;"Šta se desilo sa ženama? Slobodno pitaj", rekao je Sinrik. Gaj, naravno, nije pitao; ali znao je da Sinrik prièa prièu onako kako ju je èuo, i da æe svakako stiæi i do toga.
<BR>&nbsp;&nbsp;&nbsp;&nbsp;&nbsp;"Veæina ih je ostala trudna", nastavio je Sinrik. "Kada su se bebe rodile, sve devojèice su udavljene u svetom kladencu koji su Rimljani veæ zagadili, a deèake su usvojile porodice druida. Kada su dorasli do muškosti, isprièano im je otkuda potièu, i obuèeni su za ratovanje. Jednog dana oni æe osvetiti svoje majke i svoje bogove; veruj mi da hoæe! Hoæe - kunem se Gospom od Gavranova koja me sluša!" silovito je dodao. Potom je zaæutao, i Gaj je sa nelagodnošæu èekao nastavak. Sinrik je govorio o podzemnom pokretu nazvanom Gavranovi. Da li im i sam pripada?
<BR>&nbsp;&nbsp;&nbsp;&nbsp;&nbsp;Sinrik je nastavio. "Tada su sve žene dovedene ovamo, u Šumsku kuæu, gde su mogle da budu bezbedne."
<BR>&nbsp;&nbsp;&nbsp;&nbsp;&nbsp;Gaj je slušao, pitajuæi se da li Sinrik ima dublje razloge što mu to prièa. No, Sinrik nije znao da je on Rimljanin, i to je Gaju bilo veoma milo. Tog trenutka nije bio siguran da li želi da bude Rimljanin, mada je to za njega oduvek bio izvor ponosa.
<BR>&nbsp;&nbsp;&nbsp;&nbsp;&nbsp;Kad je poèeo da se hvata sumrak, mladiæi u belim odeždama i sa zlatnim ukrasima oko vrata poèeli su da slažu dve velike gomile granja na otvorenom prostoru pred mogilom, pazeæi - kako je Sinrik šapatom objasnio - da se na svakoj gomili naðe granje od devet svetih vrsta drveæa. Gaj nije imao pojma koje su to vrste, ali bojao se da prizna, pa je samo klimnuo. Izmeðu gomila postavljena je drvena platforma sa uspravno usaðenom motkom nalik na stožer. Devet druida, starih i dostojanstvenih, u dugim belim odeždama, naizmenièno su okretali stožer u ritmu bubnjeva. Kako je nebo tamnelo, sve više ljudi se skupljalo oko njih, i kroz masu se prostirala tišina.
<BR>&nbsp;&nbsp;&nbsp;&nbsp;&nbsp;I onda, baš kad je sunce nestalo iza drveæa, Gaj je ugledao crvenu iskru. I drugi su je videli. Kroz masu se pronelo mrmljanje, i tog èasa jedan druid bacio je u podnožje stožera neki prah koji kao da je eksplodirao u plamen.
<BR>&nbsp;&nbsp;&nbsp;&nbsp;&nbsp;"Vatre æe goreti do zore, a narod æe igrati oko njih", rekao je Sinrik. "Odabrani mladiæi æe èuvati Beltansko drvo." Pokazao je visoku motku koja je stajala sa druge strane brda. "Ostali æe biti napolju do svitanja sa svojim draganama, i skupljaæe zelenilo, ili se barem tako kaže", znaèajno se nasmešio, "i doneæe ga ujutro da ukrase drvo i da igraju po danu."
<BR>&nbsp;&nbsp;&nbsp;&nbsp;&nbsp;Nova vatra je odnešena do gomila granja, koje je poèelo veselo da pucketa. Spuštala se noæ; Gaj je ustuknuo kad mu je prvi talas vreline dotakao kožu.
<BR>&nbsp;&nbsp;&nbsp;&nbsp;&nbsp;Oko vatri su poèeli da kruže igraèi. Neko je dodao Gaju bocu sa vinom. Masa je postajala sve glasnija, i na sve strane su se toèili pivo i medovina. Viðao je i ranije ovakve sveèanosti i znao je šta æe se desiti. Primetio je da malu decu odvode dalje; ni mlade sveštenice u plavoj odeæi i sa velovima Šumske kuæe više se nisu videle meðu svetom.
<BR>&nbsp;&nbsp;&nbsp;&nbsp;&nbsp;Gaj i Sinrik su zajedno lutali kroz nasmejanu masu sve dok, blizu vatre, nisu sreli Eilan i Diedu.
<BR>&nbsp;&nbsp;&nbsp;&nbsp;&nbsp;"Tu ste!" uzviknuo je Sinrik i požurio napred. "Dieda, hodi da igramo."
<BR>&nbsp;&nbsp;&nbsp;&nbsp;&nbsp;Dieda je strašno prebledela i oslonila se o Eilaninu ruku.
<BR>&nbsp;&nbsp;&nbsp;&nbsp;&nbsp;"Zar nisi èuo?" veselo je upitala Eilan.
<BR>&nbsp;&nbsp;&nbsp;&nbsp;&nbsp;"Šta to, sestro?" namrštio se Sinrik.
<BR>&nbsp;&nbsp;&nbsp;&nbsp;&nbsp;"Odabrana je za Šumsku kuæu - odabrala ju je sama Lianon, danas popodne!"
<BR>&nbsp;&nbsp;&nbsp;&nbsp;&nbsp;Sinrik je pružio ruke ka Diedi, a onda ih polako spustio. "Boginja je progovorila?"
<BR>&nbsp;&nbsp;&nbsp;&nbsp;&nbsp;"Kako možeš to da prihvatiš?" Diedi se malo vratilo prisustvo duha. "Znaš da ne smem da se udam ako joj položim zavet."
<BR>&nbsp;&nbsp;&nbsp;&nbsp;&nbsp;"A ti znaš kakvi zaveti mene veæ obavezuju", ozbiljno joj je odgovorio. "Bio sam sav rastrzan i nisam znao šta da odluèim. Volim te, ali ne mogu da se opteretim ženom i decom još godinama, ako uopšte ikada budem mogao. Možda su bogovi ovako odluèili umesto nas."
<BR>&nbsp;&nbsp;&nbsp;&nbsp;&nbsp;Drhtavo je uzdahnuo, i sad kad je pružio ruke Dieda mu je prišla. Ona je bila visoka devojka, ali u njegovim snažnim rukama delovala je vrlo krhko.
<BR>&nbsp;&nbsp;&nbsp;&nbsp;&nbsp;"Slušaj, voljena, ipak postoji naèin", tiho je rekao on. "Boginji moraš dati tri godine - ne moraš se zavetovati za ceo život. Postoji škola ratništva na severnim ostrvima, i tamo sam obavezan da idem. Ali ti nisi ratnièka žena; èak i kad bi se javno obrekli, ne bi mogla da poðeš tamo sa mnom. Možda je zaista najbolje da to vreme provedeš u svetilištu - tamo æeš biti bezbedna. A ako izbije rat..."
<BR>&nbsp;&nbsp;&nbsp;&nbsp;&nbsp;Dieda je tiho zajecala i zagnjurila mu lice u rame. Gaj je primetio da je Sinrik steže za ruku.
<BR>&nbsp;&nbsp;&nbsp;&nbsp;&nbsp;"Drugi zaveti æe nas vezivati tri godine", šaputao je Sinrik, "ali ova noæ pripada nama. Eilan, ostani ovde sa Gavenom", dodao je, glasa prigušenog Diedinom kosom.
<BR>&nbsp;&nbsp;&nbsp;&nbsp;&nbsp;Eilan je oklevala. "Majka je rekla da Dieda i ja ne treba da se razdvajamo... Beltan je..."
<BR>&nbsp;&nbsp;&nbsp;&nbsp;&nbsp;Dieda je podigla glavu; oèi su joj divlje sevale. "Imaj malo milosti! Reisa se ne usuðuje da naljuti tvog oca... a moj otac..." Progutala je knedlu. "Ako saznaju, uskratiæe nam i ovo malo vremena!"
<BR>&nbsp;&nbsp;&nbsp;&nbsp;&nbsp;Eilan je klimnula, ozbiljna i zbunjena.
<BR>
<BR>&nbsp;&nbsp;&nbsp;&nbsp;&nbsp;"Jesam li pogrešila što sam ostavila Eilan samu sa strancem?" šapnula je Dieda dok ju je Sinrik odvodio. "On je ipak živeo meðu Rimljanima i možda se ponaša prema ženama isto kao oni."
<BR>&nbsp;&nbsp;&nbsp;&nbsp;&nbsp;"On je gost naše kuæe; èak i da je sin samog prokuratora..."
<BR>&nbsp;&nbsp;&nbsp;&nbsp;&nbsp;"To sigurno nije", ubacila se Dieda. "Moj otac kaže da prokurator ima samo jednu kæi."
<BR>&nbsp;&nbsp;&nbsp;&nbsp;&nbsp;"I da jeste, svakako bi poštovao kæi svog domaæina. A Eilan je samo dete", završio je Sinrik.
<BR>&nbsp;&nbsp;&nbsp;&nbsp;&nbsp;"Ona i ja smo roðene iste godine", rekla je Dieda. "Misliš da je dete zato što ti je sestra."
<BR>&nbsp;&nbsp;&nbsp;&nbsp;&nbsp;"Pa šta si oèekivala?" nervozno je upitao Sinrik. "Da pred njima dvoma kažem koliko te volim?"
<BR>&nbsp;&nbsp;&nbsp;&nbsp;&nbsp;"Šta tu ima da se kaže? Svakako ništa dovoljno..." I tu je prekinula, jer ju je on zagrlio i uæutkao poljupcem.
<BR>&nbsp;&nbsp;&nbsp;&nbsp;&nbsp;Za trenutak se privila uz njega, a onda se, oklevajuæi, odvojila. "To ne pomaže", rekla je. "A ako nas neko vidi..."
<BR>&nbsp;&nbsp;&nbsp;&nbsp;&nbsp;On se kiselo nasmejao. "Nisu ti još nametnuli zavet, zar ne? A uvek mogu reæi da sam zapravo ljubio Eilan." Uhvatio ju je oko struka, podigao je na vrhove prstiju i ponovo je poljubio. Trenutak kasnije sav njen otpor se istopio, i pustila ga je da je èvrsto zagrli i da je ljubi koliko želi. Kada se odvojio, glas mu je bio promukao. "Kako sam razumno zvuèao malopre! Ali pogrešio sam. Ne mogu te pustiti da odeš!"
<BR>&nbsp;&nbsp;&nbsp;&nbsp;&nbsp;"Kako to misliš?"
<BR>&nbsp;&nbsp;&nbsp;&nbsp;&nbsp;"Ne mogu pustiti da te zatvore sa svim tim ženama."
<BR>&nbsp;&nbsp;&nbsp;&nbsp;&nbsp;"Šta drugo mogu da uradim?" Sada je ona morala da bude razumna. "Sinrièe, tebe je odgajio druid, poznaješ zakone isto koliko i ja. Lianon je odabrala. Tamo gde se spusti ruka Boginje..."
<BR>&nbsp;&nbsp;&nbsp;&nbsp;&nbsp;"Imaš pravo, znam, ali ipak..." Grubo ju je zagrlio, ali glas mu je bio nežan. "Beltan je. Lezi sa mnom noæas, i tvoja porodica æe nas rado pustiti da se venèamo."
<BR>&nbsp;&nbsp;&nbsp;&nbsp;&nbsp;Njene usne su bile suviše mlade za izraz gorèine koji se pojavio na njima. "Možda bi voleo da lepo objasniš mom ocu šta se desilo? Ili tvom?"
<BR>&nbsp;&nbsp;&nbsp;&nbsp;&nbsp;"Bendeigid nije moj otac."
<BR>&nbsp;&nbsp;&nbsp;&nbsp;&nbsp;"Da, znam. Ali to ne znaèi ništa. Bio on tvoj otac ili ne, Ardanos jeste moj otac, i mene bi zadavio a tebe izbièevao. Uèinjeno je, volela ja to ili ne. Sada sam devica Svetog gaja, a ti si druidski sin - pa, barem si tako vaspitan - a svakako si sin sveštenice", brzo je dodala. "Sinrièe, sam si rekao. Mogu tražiti da me puste po isteku tri godine. A tada..."
<BR>&nbsp;&nbsp;&nbsp;&nbsp;&nbsp;"A tada æu te odvesti na drugi kraj sveta ako budem morao."
<BR>&nbsp;&nbsp;&nbsp;&nbsp;&nbsp;"Ali rekao si da ne smeš da se opteretiš ženom i decom", pobunila se, znajuæi šta æe joj odgovoriti.
<BR>&nbsp;&nbsp;&nbsp;&nbsp;&nbsp;"Baš me briga šta sam rekao; želim te."
<BR>&nbsp;&nbsp;&nbsp;&nbsp;&nbsp;"Onda sedi kraj mene", rekla je na to. "Hajde da gledamo vatre. Možda æe nam to biti poslednji put. Barem za tri godine", oèajno je dodala, "što je gotovo isto."
<BR>
<BR>&nbsp;&nbsp;&nbsp;&nbsp;&nbsp;Vrhovni druid Britanije stajao je na ulazu u Šumsku kuæu, gledajuæi kako na nebu zamire poslednja svetlost. Sa vrha brega èuli su se mnogi glasovi, zbog udaljenosti svedeni na žamor nalik na jezero puno ptica selica, a ispod svega probijao se duboki zvuk bubnjeva. Uskoro æe se upaliti Beltanske vatre.
<BR>&nbsp;&nbsp;&nbsp;&nbsp;&nbsp;Iako je vreme odmicalo, Ardanosu se nije kretalo. Tog jutra je bio u Devi da sasluša prefekta. Veèeras æe slušati žalbe naroda kojim prefekt vlada u ime Rima. Nije bilo naèina da ih sve zadovolji. Najbolje èemu se mogao nadati bilo je da održava nesigurnu ravnotežu sve dok - na šta on to zapravo èeka? - da sve stare rane zacele?
<BR>&nbsp;&nbsp;&nbsp;&nbsp;&nbsp;Kad se to desi, biæeš odavno mrtav, starèe, rekao je samom sebi. A i Lianon. Uzdahnuo je, i tog èasa ugledao prvu zvezdu na veèernjem nebu.
<BR>&nbsp;&nbsp;&nbsp;&nbsp;&nbsp;"Gospa je spremna", rekao je tihi glas iza njega. Ardanos se okrenuo i ugledao jednu od devojaka, Mielin, uèinilo mu se, kako pridržava otvorena vrata.
<BR>&nbsp;&nbsp;&nbsp;&nbsp;&nbsp;Lianonina odaja bila je osvetljena viseæim bronzanim lampama. Pod treperavim svetlom ugledao ju je veæ skljokanu u stolici, sa Kailejom tik kraj nje. Mlaða sveštenica ga je za trenutak prkosno pogledala, a onda se uklonila.
<BR>&nbsp;&nbsp;&nbsp;&nbsp;&nbsp;"Uzela je sveto bilje", rekla je Kaileja mirnim glasom.
<BR>&nbsp;&nbsp;&nbsp;&nbsp;&nbsp;Ardanos je klimnuo. Bio je svestan devojèinog neprijateljstva, ali dok god Kaileja iskazuje potrebno poštovanje, nije mnogo mario šta misli o njemu. Bilo je dovoljno što je odana Lianoni.
<BR>&nbsp;&nbsp;&nbsp;&nbsp;&nbsp;Kaileja ih je ostaivla same, i dalje se mršteæi. U ovakvim trenucima, kada je Vrhovna sveštenica gotovo pod senkom Boginje kojoj služi, nije smeo da bude prisutan èak ni telohranitelj.
<BR>&nbsp;&nbsp;&nbsp;&nbsp;&nbsp;"Lianon", tiho je rekao Ardanos, i primetio kako se njenim krhkim telom proneo drhtaj. "Da li me èuješ?"
<BR>&nbsp;&nbsp;&nbsp;&nbsp;&nbsp;Nastupila je duga tišina. "Uvek te èujem..." konaèno je rekla Vrhovna sveštenica.
<BR>&nbsp;&nbsp;&nbsp;&nbsp;&nbsp;"Znaš da radije ne bih ovo èinio, mila", rekao je, više za sebe, "kad bi postojao neki drugi naèin. Ali èuo sam da su izbili novi nemiri zbog kuluèara. Bendeigidov zet Rodri pošao je za ljudima uzetim iz njihovog klana i napao je vojnike koji su ih èuvali. Došlo je do borbe i Rodri je zarobljen. Macelije je uspeo da prikrije njegovo ime, ali nema naèina da ga spase. Ta budala je podigla oružje protiv Rima. Ako se to proèuje, svakako æe doæi do pobune. Moraš savetovati mir, mila." Glas mu se spustio do jedva èujnog šapata. "Neka bude mir u zemlji - Boginja tako želi. Proæi æe vreme Rima, ali ne sada, i ne kroz rat. Ljudi se moraju meðusobno pomagati u strpljenju - reci im to, Gospo. Neka se mole bogovima za mir."
<BR>&nbsp;&nbsp;&nbsp;&nbsp;&nbsp;Dok je govorio, primetio je da je poèela da se njiše, i znao je da njegove reèi dopiru do onog dubokog mesta van seæanja, mesta preko kojeg stižu reèi Proroèanstva. Ma šta Kaileja mislila, Ardanos nikada nije sumnjao da se nešto oglašava kroz Vrhovnu sveštenicu kad zapadne u ovakav trans. Ali druidi su dobro znali da je sposobnost duha da govori posredstvom ljudi direktno povezana sa sadržajem i prefinjenošæu uma koji služi kao posrednik. Glupa devojka, bez obzira koliko osetljiva, mogla bi da govori samo obiènim, prizemnim reèima. To je bio jedan od razloga što su sveštenice tako pažljivo odabirane i obuèavane.
<BR>&nbsp;&nbsp;&nbsp;&nbsp;&nbsp;Neko bi ga možda optužio za uplitanje, ali Vrhovnom druidu je to izgledalo kao da dodaje svoja saznanja o potrebama zemlje u izvore koje æe koristiti Proroèanstvo. Mada se trudio koliko je god mogao da joj utisne u seæanje odreðene podatke, Boginja, ako to zaista ona govori, svakako æe sama odabrati šta æe da kaže.
<BR>&nbsp;&nbsp;&nbsp;&nbsp;&nbsp;"Mir i strpljenje..." tiho je ponavljao. "Rim æe pasti kad bogovi to odluèe, ali to neæe biti od naše ruke..."
</P></TD></TR></TABLE>
<P class="next">
<A HREF=p9.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
