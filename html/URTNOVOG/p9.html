<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>9. PRAZAN VAZDUH
<P>&nbsp;&nbsp;&nbsp;&nbsp;&nbsp;Vrhom noža odavno sam našao taj prorez. Zavrnuh ga sad, ali i zbacih ogrtaè sa sebe i ukotrljah se u Siderovo otvoreno telo. Nisam ni pokušao da vidim šta ta krila donose, kakvog stvora, sve dok nisam ugurao glavu (što nije prošlo bez izvesnog bola) u Siderovu glavu, posle èega sam mogao pogledati kroz njegov vizir.
<BR>&nbsp;&nbsp;&nbsp;&nbsp;&nbsp;Ali ni tad ne videh ništa, ili gotovo ništa. Taj uspravni tunel za provetravanje, koji je na ovoj dubini ranije bio manje-više prozraèan, sad kao da se ispunio izmaglicom; nešto je donelo onaj prohladni vazduh, sa veæe visine, i pomešalo ga sa toplim, vlažnim, smrdljivim vazduhom koji smo mi disali. To "nešto" sada je komešalo izmaglicu, stvarajuæi utisak da kroz nju prolazi hiljadu aveti koje za neèim tragaju.
<BR>&nbsp;&nbsp;&nbsp;&nbsp;&nbsp;Nisam više èuo ni krila, niti išta drugo. Bilo je kao da je moja glava zakljuèana u neku prašnjavu kasu, iz koje, kroz kljuèaonicu, virim napolje. Onda se zaèu Siderov glas - ali ne u mojim ušima.
<BR>&nbsp;&nbsp;&nbsp;&nbsp;&nbsp;Ne znam kako bih to taèno mogao opisati. Dobro mi je poznato kako izgleda kad u svome umu imaš tuðe misli; Tekline su misli dolazile u moj um, kao i misli starog autarha pre nego što sam s njima srastao u jedno. Ovo nije bilo to. Ali nije bilo ni slušanje zvuka, ne u onom smislu kako sam ranije slušao. Ne mogu stvar bolje opisati nego da kažem da postoji, iza uha, još nešto što èuje i da se Siderov glas našao tamo, iako nije prethodno prošao kroz uši da bi tamo dospeo.
<BR>&nbsp;&nbsp;&nbsp;&nbsp;&nbsp;"Mogu te ubiti."
<BR>&nbsp;&nbsp;&nbsp;&nbsp;&nbsp;"A ja te popravio? Znao sam za nezahvalnost, ali nikada za takvu njenu dubinu." Njegova prsa èvrsto su se zatvorila, a ja sam se sad borio da uguram noge u njegove; šakama sam se oslanjao o šupljine njegovih ramena. Da sam mogao još trenutak duže da se zadržim napolju, bio bih izuo èizme i tada bi noge prošle lako. Ovako mi se èinilo da samo malo nedostaje pa da polomim oba skoèna zgloba.
<BR>&nbsp;&nbsp;&nbsp;&nbsp;&nbsp;"Nemaš prava da budeš u meni!"
<BR>&nbsp;&nbsp;&nbsp;&nbsp;&nbsp;"Savršeno imam prava. Napravljen si da štitiš ljude, a ja sam èovek kome je potrebna zaštita. Zar nisi èuo ona krila? Ne možeš me naterati da poverujem u to da u laði treba da se na slobodi nalazi takvo stvorenje."
<BR>&nbsp;&nbsp;&nbsp;&nbsp;&nbsp;"Oslobodili su aporte."
<BR>&nbsp;&nbsp;&nbsp;&nbsp;&nbsp;"Ma, ko?" Moja zdrava noga se najzad ispravila. Trebalo je da osakaæena proðe lakše, jer su se mišiæi na njoj sparušili; ali nisam mogao skupiti dovoljno snage da je uguram dole.
<BR>&nbsp;&nbsp;&nbsp;&nbsp;&nbsp;"Rugaèi."
<BR>&nbsp;&nbsp;&nbsp;&nbsp;&nbsp;Osetih kako me neko saginje napred, kao što èoveka ponekad saviju u rvanju; to se Sidero dizao u sedeæi položaj. Zatim je i ustao; èineæi to, pomerio je i mene, taman dovoljno da mi se obogaljena noga ispravi. Posle toga bilo je lako zavuæi levu ruku u njegovu. Moja desna ruka jednakom lakoæom proðe kroz rame, ali iziðe u prazan prostor, pokraj oklopnih prsa; samo u ramenu ostade zaštiæena.
<BR>&nbsp;&nbsp;&nbsp;&nbsp;&nbsp;"E sad je bolje", rekoh. "Èekaj jedan trenutak."
<BR>&nbsp;&nbsp;&nbsp;&nbsp;&nbsp;Nije èekao, nego je jurnuo uz stepenice; sad je bio u stanju da preskaèe po tri stepenika odjednom.
<BR>&nbsp;&nbsp;&nbsp;&nbsp;&nbsp;Ja sam stao, okrenuo se i sišao opet na isto mesto.
<BR>&nbsp;&nbsp;&nbsp;&nbsp;&nbsp;"Ubiæu te za ovo."
<BR>&nbsp;&nbsp;&nbsp;&nbsp;&nbsp;"Zato što se vraæam po nož i pištolj? Mislim da ne bi trebalo da to uèiniš; nož i pištolj nam mogu zatrebati." Sagnuo sam se i podigao ih, nož desnom rukom, a pištolj onom levom, koja se nalazila u Siderovoj. Moj opasaè bio je kliznuo kroz jedan otvor tog rešetkastog poda, ali ja ga sad lako izvukoh, navukoh kaniju i futrolu na njega i pripasah se oko Siderovog struka; dužina kaiša to je jedva dozvolila, ostao je još samo palac viška.
<BR>&nbsp;&nbsp;&nbsp;&nbsp;&nbsp;"Napolje!"
<BR>&nbsp;&nbsp;&nbsp;&nbsp;&nbsp;Prièvrstio sam ogrtaè sebi na njegova leða. "Sidero, imao sam i ja ljude u sebi, mada ti to možda neæeš poverovati. To može biti prijatno i korisno. Zato što jesam tu gde jesam, imamo desnu ruku. Rekao si da si odan brodu. I ja sam. Zar æemo..."
<BR>&nbsp;&nbsp;&nbsp;&nbsp;&nbsp;Nešto bledo ispade iz blede izmaglice. Imalo je prozraèna krila, kao insekt, ali savitljivija nego što su krila slepih miševa. I ogromna, tolika da su ogrnula to odmorište na kome smo stajali kao kad zavese odasvud sakriju neèiji odar.
<BR>&nbsp;&nbsp;&nbsp;&nbsp;&nbsp;Iznenada mi se vratila moguænost da èujem. Sidero je ukljuèio kola za prenos zvukova iz njegovih ušiju u moje; ili je, možda, bio odveæ nepažljiv da nastavi spreèavanje njihovog delovanja. U svakom sluèaju, zaèuh oko nas huku vetra stvorenog mahanjem tih velikih, avetinjskih krila i šištanje kao da je hiljadu usijanih seèiva zariveno u vodu radi kaljenja.
<BR>&nbsp;&nbsp;&nbsp;&nbsp;&nbsp;Pištolj mi je bio u šaci, mada nisam bio svestan da sam ga izvukao. Besomuèno sam tragao za neèim što bih mogao gaðati - gledao sam gde je glava, gde su kandže. Nièeg nije bilo, ali, ipak, nešto me je obuhvatilo oko nogu i poèelo dizati i mene i Sidera kao što dete diže lutku. Opalih nasumce. Procep - ali, oh, kako mali procep! - pojavi se u titanskim krilima; njegov rub bio je odreðen, jedva vidljivo, uzanom trakom nagorelosti.
<BR>&nbsp;&nbsp;&nbsp;&nbsp;&nbsp;Stepenišna ograda udari me u kolena. Istovremeno opalih još jednom i osetih miris dima.
<BR>&nbsp;&nbsp;&nbsp;&nbsp;&nbsp;Izgledalo je da gori moja sopstvena ruka. Kriknuo sam. Sidero se borio, i bez moje volje, sa krilatim stvorenjem. Veæ je bio potegao lovaèki nož, pa se na trenutak uplaših da me nije posekao po ruci i da taj goruæi bol koji oseæam možda nije onaj koji osetimo kad znoj uðe u ranu. Pomislih da ga pištoljem gaðam, ali se prisetih da je u njegovoj ruci moja.
<BR>&nbsp;&nbsp;&nbsp;&nbsp;&nbsp;Još jednom me zahvati groza mašine revolucionarke; borila sam se da uništim samu sebe i nisam više znala jesam li Severijan ili Sidero ili ona Tekla koja æe živeti ili ona koja je za smrt. Zavrtesmo se u kovitlacu, glavom nadole.
<BR>&nbsp;&nbsp;&nbsp;&nbsp;&nbsp;I padosmo.
<BR>&nbsp;&nbsp;&nbsp;&nbsp;&nbsp;Neopisiv je užas toga. Zdravim razumom sam znala da u ovoj laði možemo samo sporo padati; èak sam bila napola svesna da na ovim, nižim nivoima ne padamo ništa brže. Ali ipak, padali smo, vazduh je zviždao oko nas sve brže, zidovi tunela su promicali tako brzo da su izgledali zamuæeno.
<BR>
<BR>&nbsp;&nbsp;&nbsp;&nbsp;&nbsp;Eto, sve su to snovi bili. Baš neobièno. Sanjao sam o ukrcavanju na veliku laðu koja sa svih svojih strana ima palube i o pentranju u èoveka od kovine. I sad sam budan, konaèno. Ležim na ledenoj planinskoj kosi, negde dalje od Traksa, vidim dve zvezde i zamišljam, napola sanjam, da su oèi.
<BR>&nbsp;&nbsp;&nbsp;&nbsp;&nbsp;Moja desna ruka suviše se vatri primakla, ali nema vatre. Znaèi, od hladnoæe ona tako gori. Valerija me premešta na mekše tlo.
<BR>&nbsp;&nbsp;&nbsp;&nbsp;&nbsp;Najdublje zvono bije u Dvorcu sa zvonom. Koji se noæas na stubu vatre digao, a u zoru sleteo kod Acisa. Gvozdeno grlo velikog zvona urla prema stenama, a one drhte u odjecima tog zvuka.
<BR>&nbsp;&nbsp;&nbsp;&nbsp;&nbsp;Dorkas je pustila snimak "Duboka zvona izvan pozornice". Jesam li izgovorio svoj završni tekst? "U buduæim vremenima, to se govori odavno, smrt Starog sunca uništiæe Urt. Ali iz njegovog groba uzdiæi æe se èudovišta i jedan novi narod i Novo sunce. Stari Urt rascvetaæe se kao kad leptir izbije iz svoje suve ljuske, a novi Urt nosiæe ime Užas." Koje fanfare, ej! Sa scene odlazi prorok.
<BR>&nbsp;&nbsp;&nbsp;&nbsp;&nbsp;Krilata iz knjige oca Inirea èeka me u krilima zgrade. Šakama je pljesnula samo jednom, reda radi, kao kad velika dama poziva sluškinju. Šake se razmièu, a meðu njima je taèka belog svetla, vruæeg i goruæeg. Ma, to kao da je moje sopstveno lice, ali moje lice kao da je maska koja zuri u to.
<BR>&nbsp;&nbsp;&nbsp;&nbsp;&nbsp;Stari autarh, koji živi u mom umu ali retko progovara, promrmlja kroz nateèene usne, moje: "Naði sledeæeg..."
<BR>&nbsp;&nbsp;&nbsp;&nbsp;&nbsp;Desetak zadihanih dahova i tek onda sam shvatio šta nam je on kazao: da je došlo vreme da predamo ovo telo smrti, vreme da se mi - Severijan, Tekla, i svi ostali koji u njegovoj senci stoje - pomaknemo, da naèinimo, i mi, korak u senku. Vreme da naðemo nekog drugog.
<BR>&nbsp;&nbsp;&nbsp;&nbsp;&nbsp;On je ležao izmeðu dve velike mašine, veæ isprskan nekim tamnim sredstvom za podmazivanje. Ja se sagnuh ka njemu i umalo da padnem; želja mi je bila da objasnim šta mora da uèini.
<BR>&nbsp;&nbsp;&nbsp;&nbsp;&nbsp;Ali mrtav je bio, njegov obraz sa ožiljcima bio je pod mojim dodirom hladan, njegova sparušena noga bila je slomljena, iz kože je virila bela kost. Svojim prstima mu sklopih oèi.
<BR>&nbsp;&nbsp;&nbsp;&nbsp;&nbsp;Neko je dolazio žurnim koracima. Ali pre nego što su ti koraci stigli do mene, neko drugi mi se naðe uz rame i zavuèe mi šaku pod glavu. Videh svetlost njegovih oèiju, namirisah mošus tog dlakavog lica. On prinese pehar mojim usnama.
<BR>&nbsp;&nbsp;&nbsp;&nbsp;&nbsp;Okusio sam, nadajuæi se vinu. Voda; ali èista i hladna; njen ukus mi je prijao bolje od ikakvog vina.
<BR>&nbsp;&nbsp;&nbsp;&nbsp;&nbsp;Ženski glas, ali dublji, pozva: "Severijane!", a krupni mornar èuènu uz mene. Tek kad je opet progovorila, shvatio sam da je to maloèas bio njen glas. "Dobar si. Mi smo se... ja sam se plašila..." Ponestale su joj reèi, pa se sagla i, umesto da ma šta dalje kaže, poljubila me. U tom trenutku dlakavo lice poljubi i nju i mene. Poljubac tog dlakavog biæa bio je brz, ali je njen trajao i trajao.
<BR>&nbsp;&nbsp;&nbsp;&nbsp;&nbsp;I ostavio me bez daha. "Guni", rekoh, kad me je najzad pustila.
<BR>&nbsp;&nbsp;&nbsp;&nbsp;&nbsp;"Kako se sad oseæaš? Plašili smo se da æeš umreti."
<BR>&nbsp;&nbsp;&nbsp;&nbsp;&nbsp;"Plašio sam se i ja." Sada sam se dizao u sedeæi položaj, mada sam u to morao ulagati najveæi napor. Boleo me je svaki zglob, glava još i više, a ruka me je pekla kao da sam je nedavno gurnuo u vatru. Taj rukav moje somotne košulje visio je, u dronjke pretvoren, a koža ruke bila je premazana nekim žutim melemom. "Šta se desilo sa mnom?"
<BR>&nbsp;&nbsp;&nbsp;&nbsp;&nbsp;"Sigurno si pao niz spirakulu, tu smo te našli. Naime, Zek te je našao. Onda je doveo mene." Guni trzajem glave pokaza tog dlakavog patuljka koji je držao pehar vode za mene. "Pretpostavljam da si pre toga sevnut."
<BR>&nbsp;&nbsp;&nbsp;&nbsp;&nbsp;"Sevnut?"
<BR>&nbsp;&nbsp;&nbsp;&nbsp;&nbsp;"Opeèen elektriènim lukom kad je nešto pregorelo. Isto se desilo i meni. Vidi." Na njoj je bila siva radna košulja; Guni je sad smaèe dovoljno da vidim da joj je koža izmeðu dojki opržena toliko da je dobila besnu crvenu boju i da je premazana istim melemom. "Radila sam u centrali. Kad sam zadobila opekotine, poslali su me u bolnicu. Namazali ovo na mene i dali mi jednu tubu za kasniju upotrebu - zato je, valjda, Zek odabrao mene. Ti nisi dovoljno jak da sve ovo slušaš, a?"
<BR>&nbsp;&nbsp;&nbsp;&nbsp;&nbsp;"Pretpostavljam da nisam." Zidovi su stajali pod èudnim uglovima, a sad su poèeli i da se obræu; kružili su sa sporim dostojanstvom, kao one lobanje koje su, jednom prilikom, letele oko mene.
<BR>&nbsp;&nbsp;&nbsp;&nbsp;&nbsp;"Lezi ti opet, idem da ti donesem nešto za jelo. Zek æe stražariti, za sluèaj da naiðu rugaèi. Mada se èini da ih na ovoj dubini nema."
<BR>&nbsp;&nbsp;&nbsp;&nbsp;&nbsp;Imao sam utisak da bi trebalo da joj postavim stotinu pitanja. I mnogo jaèi utisak da treba da legnem i da spavam ako bol to bude dopustio; i tek što to pomislih, naðoh se na leðima i u polusnu.
<BR>
<BR>&nbsp;&nbsp;&nbsp;&nbsp;&nbsp;Onda se vratila Guni, sa èinijom i kašikom. "Atole", reèe ona. "Jedi ovo." Ukus je bio kao da jedem bajat hleb prokuvan u mleku, ali je ta hrana bila topla i punila je stomak. Mislim da sam pojeo gotovo sve, a onda sam ponovo zaspao.
<BR>
<BR>&nbsp;&nbsp;&nbsp;&nbsp;&nbsp;Kad sam se sledeæi put probudio, nisam bio tako blizu umiranju, ali sam bolove još trpeo. Zubi koji su mi ranije nedostajali i dalje su nedostajali, usta i vilica bili su mi i sad izgrebani; na jednoj slepooènici imao sam èvorugu velièine golubijeg jajeta, a na koži moje desne ruke poèinjale su se pojavljivati, uprkos melemu, naprsline. Prošlo je veæ deset ili više godina od kad sam dobio poslednje batine od majstora Gerlousa ili od nekog od kalfi i sad otkrih da veštinom izbacivanja bola iz svesti ne vladam više onako dobro kao nekad.
<BR>&nbsp;&nbsp;&nbsp;&nbsp;&nbsp;U nameri da svoju pažnju skrenem na nešto drugo, poèeh pregledati okolinu. Èinilo se da mesto na kome ležim nije kabina, veæ nekakva pukotina u nekom velikom mehanizmu, jedna od onih gde èovek nalazi stvari koje kao da su došle niotkud - ali pukotina mnogostruko uveæana. Iskošena tavanica je bila udaljena bar deset ela. Nikakva vrata nisu èuvala privatnost niti spreèavala pristup uljezima; iz jednog ugla vodio je prolaz, koji nièim nije bio zatvoren.
<BR>&nbsp;&nbsp;&nbsp;&nbsp;&nbsp;Ležao sam na gomili èistih krpa, blizu onog ugla koji je bio dijagonalno suprotan tom prolazu. Kad sam se pridigao do sedeæeg položaja, iz senki se pojavi onaj kosmati patuljak koga je Guni nazivala imenom "Zek" i èuènu pokraj mene. Nije ništa govorio, ali mu je držanje izražavalo da je zabrinut za moju dobrobit. Rekoh: "Dobro je meni, nema brige", a on kao da se, èuvši to, malo opustio.
<BR>&nbsp;&nbsp;&nbsp;&nbsp;&nbsp;Jedina svetlost u toj odaji dopirala je kroz vrata; iskoristio sam je da osmotrim svog bolnièara što sam bolje mogao. Èinilo mi se da to nije kepec, nego malen èovek - ovim hoæu reæi da se nije primeæivala nesrazmera izmeðu trupa i udova. Njegovo lice nije se bitno razlikovalo od ma kog ljudskog lica, osim što je bilo nadsvoðeno obiljem rašèupane kose i što je imalo raskošnu smeðu bradu i još raskošnije brkove; èinilo se da ta brada i ti brkovi nikada nisu bili dodirnuti makazama. Èelo mu je bilo nisko, nos unekoliko spljošten, a vilica (koliko se o njoj moglo nagaðati) ne mnogo istaknuta; ali mnogi muškarci imaju takve crte. A muškarac je bio, zaista; i to muškarac sasvim nag, osim što mu je celo telo bilo gusto pokriveno dlakama; ali kad je video da sam bacio pogled ka njegovim preponama, izvukao je jednu krpu iz te gomile i vezao je sebi oko struka kao pregaèu.
<BR>&nbsp;&nbsp;&nbsp;&nbsp;&nbsp;Ne bez izvesnih teškoæa, ustao sam i othramao preko te prostorije. On me prestiže i stade na izlaz, zapreèivši mi ga. Dok je tu stajao, svaka linija njegovog tela podseæala me je na jednog poslužitelja koga sam svojevremeno gledao, a koji se trudio da obuzda jednog pijanog uzvišenog: bila je to poza koja me je preklinjala da ne uradim ono što sam naumio, ali istovremeno iskazivala i spremnost da budem obuzdan silom ako pokušam.
<BR>&nbsp;&nbsp;&nbsp;&nbsp;&nbsp;Nije u meni bilo pripravnosti ni za kakvu silu; štaviše, bio sam u najveæoj moguæoj meri udaljen od one bezobzirne vrste veselosti u kojoj smo voljni i sa svojim prijateljima da se tuèemo ako neprijatelji nisu pri ruci. Oklevao sam. On pokaza prstom niz taj prolaz, a onda istim prstom preðe vodoravno preko svog grla: znaèenje tog gesta bilo je nepogrešivo jasno.
<BR>&nbsp;&nbsp;&nbsp;&nbsp;&nbsp;"Opasnost, tamo?" upitah. "Verovatno si u pravu. U poreðenju sa ovom laðom, neka od bojnih polja koja sam video izgledala bi kao javni vrtovi. U redu, neæu iæi napolje."
<BR>&nbsp;&nbsp;&nbsp;&nbsp;&nbsp;Bilo je teško govoriti kroz usne koje su pretrpele toliki uboj, ali èinilo se da me je razumeo; sledeæeg trenutka se nasmešio.
<BR>&nbsp;&nbsp;&nbsp;&nbsp;&nbsp;"Zek?" rekoh, pokazujuæi prstom ka njemu.
<BR>&nbsp;&nbsp;&nbsp;&nbsp;&nbsp;Ponovo se osmehnuvši, klimnuo je glavom.
<BR>&nbsp;&nbsp;&nbsp;&nbsp;&nbsp;Ja dotakoh svoja prsa. "Severijan."
<BR>&nbsp;&nbsp;&nbsp;&nbsp;&nbsp;"Severijan!" Razvukao je usta u širok osmeh, pokazavši oštre zubiæe; onda je odigrao mali ples radosti. Ne prestajuæi da se veseli, uzeo me je za levu šaku i poveo nazad ka hrpi dronjaka.
<BR>&nbsp;&nbsp;&nbsp;&nbsp;&nbsp;Njegova šaka bila je smeða, ali u senkama se èinila i pomalo fosforescentna.
</P></TD></TR></TABLE>
<P class="next">
<A HREF=p10.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
