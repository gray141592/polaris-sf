<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>8. PRAZAN RUKAV
<P>&nbsp;&nbsp;&nbsp;&nbsp;&nbsp;Kad je bilo prekasno, reagovao sam veoma brzo, položio sam Idas na leða, pokušao da joj opipam puls, poèeo da je udaram po prsima da bi od šoka srce poèelo novi život, ali sve to ostade savršeno uzaludno. Nikakav puls ne naðoh, a iz njenih usta me zapahnu prodorni smrad otrova.
<BR>&nbsp;&nbsp;&nbsp;&nbsp;&nbsp;Otrov je morao biti skriven negde na njoj. Ne u košulji, osim ako je u mraku veæ bila ubacila ampulu u usta, sa namerom da je pregrize i proguta ako ne postigne uspeh. U kosi, možda (mada se èinilo da joj je kosa odveæ kratka da bi se u njoj moglo išta sakriti); ili u opasaèu njenih pantalona. I sa jednog i sa drugog od ta dva mesta mogla je lako preneti ampulu, neprimetno, do usta, dok je zaustavljala krv iz podlaktice.
<BR>&nbsp;&nbsp;&nbsp;&nbsp;&nbsp;Imajuæi u vidu šta se desilo kad sam pokušao oživljavanje poslužitelja, nisam se usudio da pokušam da je vratim u život. Pretražih njen leš, ali ne naðoh praktièno ništa osim devet zlatnih hrisosa, koje stavih u džepiæ u futroli noža. Rekla je da je jedan hrisos dala nekom mornaru da joj pomaže; èinilo se razumnim pretpostaviti da joj je Abaja (ili neko od njegovih ministara, onaj koji ju je poslao na zadatak) dao deset. Kad sam razrezao i skinuo njene èizme, videh da su nožni prsti, njima skriveni, dugaèki i meðusobno spojeni plovnim kožicama. Èizme sam isekao na komadiæe, tragajuæi na isti naèin kako je ona po mojim stvarima tragala pre dve smene vremena, ali nisam našao ništa više nego ona.
<BR>&nbsp;&nbsp;&nbsp;&nbsp;&nbsp;Sedeo sam na svome ležaju, zamišljao gledajuæi njeno telo, pa mi pade na um da je neobièno što sam tako prevaren, a u poèetku svakako jesam bio prevaren, ali ne toliko zbog Idasinog izgleda, koliko zbog zapamæenog izgleda one vodene nimfe koja me je izbavila iz nenufara Ðola, a kasnije mi se na gazu jedne reke obratila sa svojim predlozima. To je bila gigantkinja; zato se dogodilo da sam sagledao Idas kao visokog mršavog mladiæa, a ne kao divovsko dete, iako je Boldanders držao jedno slièno dete - deèaka, i to mnogo mlaðeg - u svojoj kuli.
<BR>&nbsp;&nbsp;&nbsp;&nbsp;&nbsp;Kosa one undine bila je zelena, a ne bela; možda me je upravo to najviše zavaralo. Trebalo je da shvatim da se takva prava, živopisna zelena boja ne viða ni kod ljudi ni kod zveri koje imaju dlake ili krzno, a ako se prividno i pojavi, da je to zbog dejstva algi, poput onih koje žive u krvi zelenog èoveka koga sam u Saltusu našao. Ako ostaviš konopac da leži u vodi neke bare, on æe uskoro biti zelen; kakva sam budala bio.
<BR>&nbsp;&nbsp;&nbsp;&nbsp;&nbsp;Idasina smrt bila je nešto što sam morao prijaviti. Prva moja pomisao bila je da se obratim kapetanu, ali da bi me on saslušao sa dobrom voljom, trebalo je da razgovor zakažem preko Barbatusa ili Famulime.
<BR>&nbsp;&nbsp;&nbsp;&nbsp;&nbsp;Tek što sam zatvorio za sobom vrata kabine, uvideo sam da takav uvod neæe biti moguæ. Naš razgovor u njihovoj luksuznoj kabini bio je njihov prvi susret sa mnom; prema tome i moj poslednji susret sa njima. Do kapetana æu morati da doðem na neki drugi naèin, zatim da dokažem ko sam, u stvari, i onda da izvestim šta se dogodilo. Idas je rekla da se opravke obavljaju dole, a ako je tako, sigurno æe njima rukovoditi neko od starešina. Još jednom siðoh niz stepenike vetrom brisane, ali ovog puta proðoh pored aporta u njihovim kavezima i zaðoh u još topliju i još vlažniju atmosferu.
<BR>&nbsp;&nbsp;&nbsp;&nbsp;&nbsp;Mada se može èiniti da je ovo nemoguæe, osetio sam, nekako, da moja težina, koja je na nivou moje kabine bila vrlo mala, postaje sve manja što se dalje spuštam. Ranije, kad sam se peo kroz konope, primetio sam da sa daljim usponom težina postaje sve manja; iz toga je trebalo da proistièe da æe postajati sve veæa što dublje budem zalazio u unutrašnjost broda. Mogu jedino reæi da se nije tako dogodilo, ili, bar, da se meni èinilo da se ne dogaða tako, nego baš suprotno.
<BR>&nbsp;&nbsp;&nbsp;&nbsp;&nbsp;Uskoro sam èuo korake ispod mene na stepeništu. Tokom prethodnih nekoliko smena vremena nauèio sam, ako ništa drugo, bar to da svaki neznanac na koga sluèajno naiðem može biti èvrsto rešen da me usmrti. Zastadoh, dakle, da bih oslušnuo i potegoh pištolj iz futrole.
<BR>&nbsp;&nbsp;&nbsp;&nbsp;&nbsp;U isto vreme prestade i to slabo odzvanjanje u metalu, a onda se opet zaèu, brzo ali neujednaèeno: bila je to buka penjaèa koji beži i u bekstvu se spotièe. Jednom se zaèu zveketanje kao da je negde ispušten maè, ili kaciga; tad je nastala još jedna pauza, a onda su se neujednaèeni koraci nastavili. Ja sam, èinilo se da tu sumnje ne može biti, silazio prema neèemu od èega je neko drugi, u isti mah, pokušavao da pobegne. Zdrav razum mi je nalagao da bežim i ja, ali sam ipak oklevao, odveæ ponosit i odveæ nepametan da bih se umeo povuæi pre nego što sagledam u èemu se opasnost sastoji.
<BR>&nbsp;&nbsp;&nbsp;&nbsp;&nbsp;Nije bilo potrebno da èekam dugo. Sledeæeg trenutka ugledao sam ispod sebe èoveka u oklopu, koji se peo groznièavom brzinom. Još trenutak i izmeðu nas dvojice ostade samo još jedno odmorište, pa ga uspeh dobro pogledati: nije imao desnu ruku, èinilo se zapravo da mu je otrgnuta od tela, jer njeni pokidani ostaci još su virili iz uglaèanog prsnog oklopa i krvarili.
<BR>&nbsp;&nbsp;&nbsp;&nbsp;&nbsp;Èinilo se da nema mnogo razloga za bojazan da æe me taj prestravljeni i ranjeni èovek napasti, ali da su i te kako dobri izgledi da on poène da beži ako mu se uèini da sam ja opasan. Vratih pištolj u futrolu i pozvah ga, pitajuæi šta nije u redu i mogu li mu pomoæi.
<BR>&nbsp;&nbsp;&nbsp;&nbsp;&nbsp;Stao je i podigao lice u viziru da me osmotri. Bio je to Sidero; tresao se. "Jesi li odan?" povika on.
<BR>&nbsp;&nbsp;&nbsp;&nbsp;&nbsp;"Odan èemu, prijatelju? Tebi nikakvo zlo ne spremam, ako to hoæeš da kažeš."
<BR>&nbsp;&nbsp;&nbsp;&nbsp;&nbsp;"Laði!"
<BR>&nbsp;&nbsp;&nbsp;&nbsp;&nbsp;Nije baš bilo jasno kakvog smisla ima obeæavati odanost neèemu što je, ipak, samo jedan hierodulski proizvod, ma koliko veliki; ali, oèito, nije bio trenutak za takvu vrstu razgovora. "Pa naravno!" povikah. "Do smrti veran, ako treba." U srcu poèeh moliti majstora Malrubiusa, koji je jednom pokušao da me nauèi neèemu u vezi sa odanošæu, da oprosti.
<BR>&nbsp;&nbsp;&nbsp;&nbsp;&nbsp;Sidero poèe opet da se penje uz stepenice, sad malo sporije i smirenije, ali ipak uz spoticanje. Pošto sam ga sad mogao bolje videti, shvatio sam da je ona tamna, sporo cureæa teènost, za koju sam pretpostavio da je ljudska krv, viskozna u daleko veæoj meri nego što bi krv mogla biti i da je crnkasto-zelene, a ne grimizne boje. Dronjci za koje sam bio pomislio da su ljudsko tkivo sastojali su se od mešavine žica i nekog materijala nalik na pamuk.
<BR>&nbsp;&nbsp;&nbsp;&nbsp;&nbsp;Sidero je, dakle, bio android, automat u ljudskom oblièju, kao što je nekad i moj prijatelj Jonas bio. Prekorih sebe što to nisam ranije uvideo, ali, ipak, osetih olakšanje; dovoljno sam se krvi nagledao gore u kabini.
<BR>&nbsp;&nbsp;&nbsp;&nbsp;&nbsp;Do tad je Sidero veæ savladavao poslednje stepenika do odmorišta na kome sam stajao. Kad mi je prišao, zastao je, klateæi se na nogama. Na onaj grubi, energièno zahtevajuæi naèin kome, i nesvesno, pribegavamo kad se nadamo da ulijemo pouzdanje nekome, rekoh Sideru da mi pokaže tu ruku. On je pokaza, a ja zapanjen ustuknuh.
<BR>&nbsp;&nbsp;&nbsp;&nbsp;&nbsp;Ako bih samo napisao da je bila šuplja, to bi zazvuèalo, bojim se, kao da je šuplja u onom smislu u kome se za kost kaže da je takva. A bila je, zapravo, prazna. Žièice i pramièci vlakana natopljeni tom mrkom teènošæu bili su potrgani samo iz spoljašnjeg omotaèa te ruke, koji je izgledao kao da je od èelika. U tom omotaèu, unutra, nije se nalazilo ništa - baš ništa.
<BR>&nbsp;&nbsp;&nbsp;&nbsp;&nbsp;"Na koji naèin mogu da ti pomognem?" upitah. "Nemam iskustva u obraðivanju ovakvih rana."
<BR>&nbsp;&nbsp;&nbsp;&nbsp;&nbsp;Kao da je oklevao. Da me je neko ranije pitao, rekao bih da lice pokriveno vizirom ne može izražavati oseæanja; ali ovo lice je i to uspevalo svojim pokretima, naginjanjem tamo ili ovamo pod nekim odreðenim uglom i igrom senki koje su se pojavljivale na njegovim crtama.
<BR>&nbsp;&nbsp;&nbsp;&nbsp;&nbsp;"Moraš postupati taèno prema uputstvu koje ti dam. Hoæeš li to èiniti?"
<BR>&nbsp;&nbsp;&nbsp;&nbsp;&nbsp;"Naravno", rekoh. "Priznaæu da sam se zakleo, ne tako davno, da æu baciti ja tebe sa visine, kao što si ti bacio mene. Ali neæu se osveæivati na povreðenom èoveku." Prisetih se tada koliko je jadni Jonas priželjkivao da bude smatran èovekom (a èovekom smo ga zaista smatrali i ja i mnogi drugi) i da bude, zaista, èovek.
<BR>&nbsp;&nbsp;&nbsp;&nbsp;&nbsp;"Ja moram imati poverenje u tebe", reèe on.
<BR>&nbsp;&nbsp;&nbsp;&nbsp;&nbsp;Izmakao se jedan korak unazad, a onda se njegova prsa - ceo njegov torzo - otvoriše kao veliki èelièni cvet. A on u sebi nije imao ništa: otvorivši se, pokazao je prazninu.
<BR>&nbsp;&nbsp;&nbsp;&nbsp;&nbsp;"Ne razumem", rekoh mu. "Kako da ti pomognem?"
<BR>&nbsp;&nbsp;&nbsp;&nbsp;&nbsp;"Gledaj." Preostalom rukom pokaza ka unutrašnjoj površini jedne od tih, laticama sliènih, ploèa od kojih se njegov prazni grudni koš sastojao. "Vidiš nešto napisano?"
<BR>&nbsp;&nbsp;&nbsp;&nbsp;&nbsp;"Da, linije i simbole, u mnogo boja. Ali ja to ne mogu proèitati."
<BR>&nbsp;&nbsp;&nbsp;&nbsp;&nbsp;Onda on opisa jedan složeni simbol i nekoliko drugih, koji su ga okruživali; posle izvesnog traganja naðoh ga.
<BR>&nbsp;&nbsp;&nbsp;&nbsp;&nbsp;"Uvuci oštar metal u to mesto", reèe on. "Okreni nadesno, jednu èetvrtinu okreta, ne više."
<BR>&nbsp;&nbsp;&nbsp;&nbsp;&nbsp;Prorez je bio vrlo uzan, ali moj lovaèki nož je imao iglasti vrh, koji sam i oèistio brisanjem o Idasinu košulju. Uglavih taj vrh u mesto koje je Sidero opisao i zaokrenuh koliko je rekao. Curenje tamne teènosti se uspori.
<BR>&nbsp;&nbsp;&nbsp;&nbsp;&nbsp;On opisa drugi simbol, na drugoj ploèi; dok sam za njim tragao, rekoh Sideru da nikad nisam ni èuo ni èitao o takvom biæu kao što je on.
<BR>&nbsp;&nbsp;&nbsp;&nbsp;&nbsp;"Hadid ili Hiero bi ti mogli dati bolja objašnjenja o nama. Ja obavljam svoje dužnosti. Ne razmišljam o takvim stvarima. Ne èesto."
<BR>&nbsp;&nbsp;&nbsp;&nbsp;&nbsp;"Razumem", rekoh.
<BR>&nbsp;&nbsp;&nbsp;&nbsp;&nbsp;"Žališ se da sam te gurnuo sa visine. To sam uradio zato što nisi pazio na moje uputstvo. Ja sam došao do saznanja da su ljudi kao što si ti opasni za laðu. Ako zadobiju povredu, to nije ništa gore od onog što bi oni uèinili meni. Šta misliš, koliko puta su takvi ljudi pokušali da me unište?"
<BR>&nbsp;&nbsp;&nbsp;&nbsp;&nbsp;"Pojma nemam", rekoh, i dalje pregledajuæi tu ploèu da bih našao simbol koji mi je Sidero opisao.
<BR>&nbsp;&nbsp;&nbsp;&nbsp;&nbsp;"Ni ja. Mi uplovljavamo u vreme, pa izlazimo iz njega, pa se opet vraæamo. Samo jedna laða postoji, kaže kapetan. Sve laðe koje pozdravljamo izmeðu galaksija ili sunaca jesu ova ista laða. Kako mogu znati koliko su èesto pokušali, ili koliko puta su uspeli?"
<BR>&nbsp;&nbsp;&nbsp;&nbsp;&nbsp;On postaje nerazuman, pomislih; onda naðoh taj simbol. Uvukoh vrh mog lovaèkog noža i u taj prorez, pa naèinih obrtaj i curenje tog fluida prestade gotovo sasvim.
<BR>&nbsp;&nbsp;&nbsp;&nbsp;&nbsp;"Hvala", reèe Sidero. "Gubio sam mnogo pritiska."
<BR>&nbsp;&nbsp;&nbsp;&nbsp;&nbsp;Zapitah ga da li æe morati da popije novu teènost da bi zamenio izgubljenu.
<BR>&nbsp;&nbsp;&nbsp;&nbsp;&nbsp;"Pre ili kasnije, da. Ali sad opet imam svoju snagu, a imaæu je u celosti kad izvršiš poslednje podešavanje." Zatim mi je objasnio gde se nalazi treæe mesto i šta treba da uèinim.
<BR>&nbsp;&nbsp;&nbsp;&nbsp;&nbsp;"Pitao si kako smo postali", nastavi on. "Znaš li kako je tvoja rasa postala?"
<BR>&nbsp;&nbsp;&nbsp;&nbsp;&nbsp;"Znam samo da smo bili životinje koje su živele na drveæu. To kažu mistici. Nismo bili majmuni, jer majmuni još postoje. Možda smo bili nešto kao zoantropi, ali sitnijeg rasta. Zoantropi uvek krenu u planine, to sam zapazio, a tamo se, u visokoj džungli, penju na drveæe. U svakom sluèaju, te životinje su se ophodile jedna prema drugoj, kao što èak i goveda i vuci èine - izvesnim glasovima i pokretima. Najzad se dogodilo, voljom Inkreatorovom, da su opstali oni koji su to èinili najbolje, a propali oni koji su to radili slabo."
<BR>&nbsp;&nbsp;&nbsp;&nbsp;&nbsp;"Nema nièeg drugog tu?"
<BR>&nbsp;&nbsp;&nbsp;&nbsp;&nbsp;Odmahnuo sam glavom. "Kad je njihova sposobnost saopštavanja toliko uznapredovala da bi se moglo reæi da su progovorili, postali su ljudi. A to smo i sada. Naše su šake stvorene da se držimo za grane, naše oèi da vidimo sledeæu granu dok idemo sa drveta na drvo, naša usta da govorimo i da žvaæemo voæe i mladunce ptica. I još su, ti naši delovi, takvi. Ali šta je sa tvojom rasom?"
<BR>&nbsp;&nbsp;&nbsp;&nbsp;&nbsp;"Veoma nalik tvojoj. Ako je istina ono što se prièa, oficiri su hteli da budu neèim zaštiæeni od praznine, od razornih zraka, od neprijateljskog oružja i od drugih stvari. Naèinili su tvrde omotaèe za sebe. A hteli su i jaèi da budu, za ratovanje i za rad na palubi. Onda su stavili u nas tu teènost, koju si video, da bi se naše ruke i noge kretale kako oni hoæe, ali snažnije. Sipali su je, trebalo je da kažem, u naše genatore. Bilo im je potrebno i da komuniciraju, pa su ugradili govorna elektronska kola. Dodali su i druga kola da bismo mi mogli raditi jedan posao dok oni rade drugi. I kontrolne mehanizme, da bismo govorili i dejstvovali èak i kad to oni nisu mogli. Najzad smo mi poèeli razgovarati u magacinima u koje su nas ostavljali, a poèeli smo i da stupamo u dejstvo bez oficira u sebi. Ne možeš da naðeš?"
<BR>&nbsp;&nbsp;&nbsp;&nbsp;&nbsp;"Još trenutak i naæi æu", rekoh mu. A istina je bila da sam ja taj prorez našao još pre nekog vremena, ali sam želeo da on nastavi da govori. "Hoæeš li reæi da oficiri ovog broda nose vas kao odela?"
<BR>&nbsp;&nbsp;&nbsp;&nbsp;&nbsp;"To sad više ne èine èesto. To obeležje je kao zvezda, sa jednom pravolinijskom oznakom pokraj sebe."
<BR>&nbsp;&nbsp;&nbsp;&nbsp;&nbsp;"Znam", rekoh, predomišljajuæi se šta æu i odmeravajuæi pogledom tu šupljinu u njemu. Moj opasaè, sa nožem i pištoljem u futroli, nikako ne bi stao unutra, pomislih; ali bez tih predmeta ja bih se lepo mogao uvuæi.
<BR>&nbsp;&nbsp;&nbsp;&nbsp;&nbsp;Rekoh Sideru: "Èekaj malo. Moram da radim u položaju napola èuèeæem da bih ovo našao. Žuljaju me ovi predmeti." Otkaèih opasaè i stavih ga dole, a pored njega nož u kaniji i pištolj u futroli. "Lakše bi išlo ako bi ti legao."
<BR>&nbsp;&nbsp;&nbsp;&nbsp;&nbsp;On leže, brže i gracioznije nego što bih pomislio da je moguæe; doduše, sad više nije toliko krvario. "Brz budi. Nemam vremena za rasipanje."
<BR>&nbsp;&nbsp;&nbsp;&nbsp;&nbsp;"Slušaj", rekoh mu, "da te je neko jurio, veæ bi bio tu, a ja nikog èak i ne èujem." Glumio sam nerad, a za to vreme sam razmišljao neverovatnom brzinom; ideja je izgledala ludo, ali dobio bih i zaštitu i skrivenost ako bih uspeo. Ja sam, ranije, èesto bio u oklopu. Zašto ne bih obukao poboljšani oklop?
<BR>&nbsp;&nbsp;&nbsp;&nbsp;&nbsp;"Misliš li ti da sam ja od njih bežao?"
<BR>&nbsp;&nbsp;&nbsp;&nbsp;&nbsp;Èuo sam te Siderove reèi, ali sam na njih obratio vrlo malo pažnje. Trenutak ranije govorio sam o slušanju; a sad se imalo šta i slušati, pa sam oslušnuo i ubrzo prepoznao taj zvuk: bio je to spori lepet velikih krila.
</P></TD></TR></TABLE>
<P class="next">
<A HREF=p9.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
