<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>24. LETEÆI ÈAMAC
<P>&nbsp;&nbsp;&nbsp;&nbsp;&nbsp;Svetlost Sunca u mom licu.
<BR>&nbsp;&nbsp;&nbsp;&nbsp;&nbsp;Pokušah se diæi u sedeæi položaj i postigoh da podvuèem jedan lakat pod sebe. Svud okolo treperila je neka okruglina boje purpura i cijanoplave, rubina i azura; ali je auripigment Sunca ubadao kroz te zaèarane kolore kao maè i padao na moje oèi. Onda je taj mlaz zaklonjen; svojim nestankom otkrio je ono što je svojom velièanstvenošæu skrivao. Naime, da ležim u zasvoðenom, raznobojnom paviljonu od svile, na kome su vrata otvorena.
<BR>&nbsp;&nbsp;&nbsp;&nbsp;&nbsp;Ka meni je hodao jahaè mamuta. Zaodežden je bio u šafransku žutu boju, kao i uvek kad sam ga viðao, a sa sobom je nosio jedan štap od ebonovine, suviše lak da bi bio oružje. "Oporavio si se", reèe on.
<BR>&nbsp;&nbsp;&nbsp;&nbsp;&nbsp;"Pa, ja bih rado pokušao da kažem 'da', ali se bojim da bi me napor da toliko prièam mogao ubiti."
<BR>&nbsp;&nbsp;&nbsp;&nbsp;&nbsp;Na ovo se nasmešio, mada je taj osmeh bio samo maleni trzaj usta. "Kao što bi trebalo da je poznato tebi bolje nego maltene ikom drugom, patnje koje trpimo u ovom životu omoguæavaju da u sledeæem poèinimo sve one sreæne zloèine i prijatne odvratnosti koje æemo poèiniti... i zar nisi željan da pokupiš te dobitke?"
<BR>&nbsp;&nbsp;&nbsp;&nbsp;&nbsp;Odmahnuo sam glavom i opet je položio na jastuk. Ta mekoæa je vrlo blago mirisala na mošus.
<BR>&nbsp;&nbsp;&nbsp;&nbsp;&nbsp;"Baš dobro, jer ih i neæeš pokupiti tako skoro."
<BR>&nbsp;&nbsp;&nbsp;&nbsp;&nbsp;"Je li to ono što tvoj lekar kaže?"
<BR>&nbsp;&nbsp;&nbsp;&nbsp;&nbsp;"Ja sam sam sebi lekar, a leèio sam, ja lièno, i tebe. Glavni problem je bio šok... To zvuèi kao neki poremeæaj kod baba, a ti, nesumnjivo, u ovom trenutku baš tako i misliš. Ali od šoka umire i te kako veliki broj ranjenika. Kad bi svi moji koji umiru od šoka ostajali živi, rado bih pristao na smrt svih onih koji budu ubodeni u srce."
<BR>&nbsp;&nbsp;&nbsp;&nbsp;&nbsp;"Dok si bio zauzet doktorisanjem samome sebi - i meni - da li si govorio istinu?"
<BR>&nbsp;&nbsp;&nbsp;&nbsp;&nbsp;Na ovo se nasmešio šire. "Uvek govorim istinu. U mom položaju èovek mora govoriti i previše ako hoæe da održava neku mrežu laži; naravno, moraš shvatiti da je istina... ona saèinjena od istinica, obiènih, onih o kojima seoske žene prièaju, a ne konaèna i sveopšta Istina, koju ni ja ni ti ne možemo izgovoriti... da je istina kudikamo varljivija."
<BR>&nbsp;&nbsp;&nbsp;&nbsp;&nbsp;"Ti reèe - to sam èuo pre nego što sam izgubio svest - da si autarh."
<BR>&nbsp;&nbsp;&nbsp;&nbsp;&nbsp;Bacio se pokraj mene kao dete; lepo se èuo udar njegovog tela o nagomilane tepihe. "Rekoh. Jesam. Zadivljen?"
<BR>&nbsp;&nbsp;&nbsp;&nbsp;&nbsp;"Ma bio bih ja više zadivljen", rekoh, "da te ne pamtim tako živo iz onog susreta u Kuæi azura."
<BR>&nbsp;&nbsp;&nbsp;&nbsp;&nbsp;(Taj trem, snegom zavejan, naslagama snega koje su utišale naše korake, stajao je kao duh, sada, u svilenom paviljonu. Kad su se autarhove plave oèi susrele sa mojima, osetih da Rohe stoji iza mene u snegu i da smo i on i ja obuèeni u nesviknutu i ne baš sasvim odgovarajuæu odeæu. Unutra se neka žena, koja nije bila Tekla, upravo tad preobrazila u Teklu, kao što æu se ja kasnije preobraziti u Mešiju, prvog èoveka. Ko može reæi do koje mere glumac usvaja duh osobe koju doèarava? Kad sam glumio sadruga, to jest pomoænika inkvizitorovog, nije mi nimalo naporno bilo, jer je ta uloga bila toliko bliska onome što sam stvarno bio - ili verovao da jesam u životu; ali kao Mešija sam, nekoliko puta, došao do izvesnih pomisli koje mi, inaèe, nikad ne bi mogle pasti na pamet, došao sam do nekih razmišljanja koja su jednako tuða i Severijanu i Tekli; odnosila su se na poèetke stvari i na jutro sveta.)
<BR>&nbsp;&nbsp;&nbsp;&nbsp;&nbsp;"Nikad ti ne rekoh, to æeš se prisetiti, da sam samo autarh."
<BR>&nbsp;&nbsp;&nbsp;&nbsp;&nbsp;"Kad sam te sreo u Kuæi Apsoluta, èinilo se da si neki sitni dvorski èinovnik. Priznajem da mi to nikad nisi rekao, a zapravo sam još i tada znao ko si. Ali, ti si, zar ne, bio onaj koji je dao novac doktoru Talosu?"
<BR>&nbsp;&nbsp;&nbsp;&nbsp;&nbsp;"Da si me pitao, rekao bih ti i ne bih ni pocrveneo. Sasvim je taèno da sam mu ja dao pare. Ja sam, zapravo, nekoliko sitnijih èinovnika u mome dvoru... a zašto i ne bih bio? Imam vlast da naimenujem takve, pa mogu jednako lako da postavim i sebe na te položaje. Zapovest autarha je, vidiš, u mnogim sluèajevima preteška stvar. Ti nikad ne bi pokušao da poseèeš nekoga po nosu onim velikim glavoseèkim maèem koji si nosio. Ima prilika kad je potrebno autarhov rešenje, a ima i prilika kad je potrebno pismo od treæeg blagajnika, a ja sam i to, i još što-šta."
<BR>&nbsp;&nbsp;&nbsp;&nbsp;&nbsp;"A u onoj zgradi u Algedoniku..."
<BR>&nbsp;&nbsp;&nbsp;&nbsp;&nbsp;"Takoðe sam zloèinac... baš kao i ti."
<BR>&nbsp;&nbsp;&nbsp;&nbsp;&nbsp;Nema granica gluposti. Kaže se da je i sam prostor ogranièen sopstvenim zakrivljenjem, ali glupost se prostire dalje od beskonaènosti. Ja koji sam za sebe uvek smatrao da sam, ako ne istinski pametan, onda bar predostrožan i brz u uèenju jednostavnih stvari, ja koji sam na putovanjima sa Jonasom ili sa Dorkas uvek raèunao da æu biti oslonac u smislu delotvornosti i predviðanja, nikada do tog trena nisam povezao èinjenicu da se autarh nalazi na samom vrhu zdanja zakonitosti sa njegovim sigurnim znanjem da sam u Kuæu Apsoluta prodro kao izaslanik Vodalusov. U tom trenutku bih, da sam samo mogao, skoèio na noge i pobegao iz paviljona, ali noge su mi bile kao voda.
<BR>&nbsp;&nbsp;&nbsp;&nbsp;&nbsp;"Zloèinci smo svi mi - i moramo biti, svi mi koji moramo obezbediti da se zakon poštuje. Zar ti misliš da bi tvoja esnafska braæa bila onako stroga prema tebi - a moj agent je javio da su mnogi od njih hteli da te ubiju - da su i sami imali sliène krivice? Znali su da bi ti za njih bio opasan ako ne budeš strašno kažnjen, jer bi onda moglo i njima da se desi da jednog dana doðu u iskušenje. Sudija ili apsandžija koji nije poèinio nikakvo krivièno delo je èudovište, jer æe naizmenice deliti ono milosrðe koje pripada samo Inkreatoru i primenjivati ubitaènu strogost koja ne pripada nikome i nièemu.
<BR>&nbsp;&nbsp;&nbsp;&nbsp;&nbsp;Zato sam", nastavi on, "postaozloèinac. Zloèini nasilja vreðali su moju ljubav prema ljudskom rodu, a onu hitrinu ruke i misli koja je lopovu potrebna nemam. Neko vreme sam lutao... to je bilo, valjda, one godine kad si ti roðen... a onda sam našao svoje pravo zanimanje. Ono sreðuje izvesne emotivne potrebe koje ne mogu drugaèije zadovoljiti... osim toga, ja poznajem, zaista poznajem, ljudsku prirodu. Znam taèno kad treba ponuditi mito i koliko treba dati i, što je najvažnije, kad ne treba ponuditi. Znam kako da postignem da devojke koje rade za mene budu u toj meri zadovoljne svojom karijerom, a nezadovoljne svojom sudbinom, da ostanu u tom poslu... One su kaibitke, naravno, odgajene su iz telesnih æelija uzvišenih žena da bi im davale krv za razmenu, èime se produžava mladost uzvišenih. Znam kako da dovedem moje klijente do oseæanja da je susret koji im ja uprilièujem jedinstveno iskustvo, a ne nekakva sredina izmeðu plaèevne romanse i usamljenièkog poroka. Ti si ono doživeo kao jedinstveno iskustvo, zar ne?"
<BR>&nbsp;&nbsp;&nbsp;&nbsp;&nbsp;"Tako ih i mi zovemo", rekoh. "Klijenti." Slušao sam ne samo njegove reèi nego u jednakoj meri i ton njegovog glasa. Autarh je bio sreæan, što, po mojoj proceni, u oba naša ranija susreta nije bio; èuti njega bilo je kao da èuješ govor drozda. Èinilo se, maltene, da on i sam zna to, jer dizao je lice i pružao grlo, a glas u njegovim reèima zar i romansa izvijao se u Sunce kao ptièji poj.
<BR>&nbsp;&nbsp;&nbsp;&nbsp;&nbsp;"A i korisno je. Ostajem u dodiru sa onom donjom stranom stanovništva, pa saznajem da li se porezi stvarno prikupljaju i da li narod misli da su pravedni; koji delovi u društvu se uzdižu, a koji tonu."
<BR>&nbsp;&nbsp;&nbsp;&nbsp;&nbsp;Osetih da misli na mene, mada mi nije bilo nimalo jasno šta hoæe reæi.
<BR>&nbsp;&nbsp;&nbsp;&nbsp;&nbsp;"Te žene sa dvora", rekoh. "Što nisi doveo prave da ti pomažu? Jedna od njih je glumila da je Tekla, a Tekla je u to vreme bila zakljuèana ispod naše kule."
<BR>&nbsp;&nbsp;&nbsp;&nbsp;&nbsp;Pogledao me je kao da sam rekao nešto izuzetno glupavo, što, nesumnjivo, i jesam. "Pa zato što u njih ne mogu imati poverenja, naravno. Takva stvar mora ostati u tajnosti... Pomisli kolike su tu moguænosti za atentat. Da li ti smatraš da je to što sve te zlatom iskiæene liènosti iz prastarih porodica dolaze da mi se tako duboko klanjaju i da se smeškaju i šapuæu uzdržane šale i razbludne male pozive dokaz da oseæaju ma i najmanju odanost prema meni? Uveriæeš se da nije, siguran budi. Ima na mom dvoru samo nekoliko osoba u koje mogu imati poverenje; meðu egzultantima nema nijedne."
<BR>&nbsp;&nbsp;&nbsp;&nbsp;&nbsp;"Kažeš da æu se uveriti. Da li to znaèi da me neæeš poslati da budem smaknut?" Oseæao sam puls u svom vratu i video kuljanje skerletne krvi.
<BR>&nbsp;&nbsp;&nbsp;&nbsp;&nbsp;"Zato što sad znaš moju tajnu? Ne. Imamo mi nameru da te upotrebimo za neke druge stvari, kao što ti i rekoh tokom našeg razgovora u onoj sobi iza slike."
<BR>&nbsp;&nbsp;&nbsp;&nbsp;&nbsp;"Zato što sam se zakleo Vodalusu."
<BR>&nbsp;&nbsp;&nbsp;&nbsp;&nbsp;Na ovo autarh podleže svojoj razonoðenosti. Zabacio je glavu i poèeo se smejati: debeljušno i sretno dete koje je upravo otkrilo tajnu neke pametno napravljene igraèke. Kad se njegov smeh najzad spustio do veselog gutanja, on pljesnu šakama. Iako su izgledale mekane, nastade baš jak zvuk.
<BR>&nbsp;&nbsp;&nbsp;&nbsp;&nbsp;Uðoše dva stvorenja sa telima žena i glavama maèaka. Oèi su im bile ceo pedalj razmaknute i krupne kao šljive; gazile su na prstima, kao što ponekad rade plesaèi, ali gracioznije od ijednog plesaèa koga sam ikada video; nešto u njihovom kretanju mi je govorilo da im je to normalan hod. Rekoh da su imale ženska tela, ali to nije u celosti taèno, jer video sam i vrhove kandži, uvuèenih u kratke, meke prste kojima su me previjale. Zadivljen, dohvatih šaku jedne od njih i pritisnuh je na naèin kako sam ponekad pritiskao šape prijateljski nastrojenih maèaka: kandže se ispružiše napolje. Pred tim prizorom oèi mi se napuniše suzama, jer su te kandže imale isti oblik kao ona kandža koja je Kandža, ona koja je nekada ležala skrivena u jednom dragulju i koju sam ja, u svome neznanju, nazivao Kandžom Pomiritelja. Autarh vide da plaèem i reèe ženomaèkama da su mi zadale bol i da me moraju pustiti da opet legnem. Oseæao sam se kao malo dete koje je upravo doznalo da više nikad neæe videti svoju majku.
<BR>&nbsp;&nbsp;&nbsp;&nbsp;&nbsp;"Mi njemu nikakvo zlo ne èinimo, Legijo", suprotstavila se jedna glasom kakav nikad ranije ne èuh.
<BR>&nbsp;&nbsp;&nbsp;&nbsp;&nbsp;"Kažem - stavljajte ga dole!"
<BR>&nbsp;&nbsp;&nbsp;&nbsp;&nbsp;"Nisu mi kožu ni ogrebale, sire", rekoh mu.
<BR>&nbsp;&nbsp;&nbsp;&nbsp;&nbsp;Uz pomoæ ženomaèaka uspeo sam i da hodam. Jutro je bilo, kad sve senke beže pri prvom pogledu na Sunce; ona svetlost koja me je probudila bila je prva svetlost tog novog dana. Njegova svežina poèe mi sada puniti pluæa, a gruba trava po kojoj smo hodali zatamni, svojom rosom, moje otrcane stare èizme; povetarac slabašan kao zvezde sada nejasno vidljive na nebu poèe mi pomicati kosu.
<BR>&nbsp;&nbsp;&nbsp;&nbsp;&nbsp;Autarhov paviljon stajao je na vrhu jednog brda. Svuda uokolo bio je glavni bivak njegove vojske - šatori crni i sivi, a drugi u boji mrtvog lišæa; kuæice od naslaganog busenja i rovovi kojima se stizalo do podzemnih skloništa, odakle su sada vojnici izvirali kao srebrni mravi.
<BR>&nbsp;&nbsp;&nbsp;&nbsp;&nbsp;"Moramo da pripazimo, vidiš", reèe on. "Iako smo ovde znatno iza fronta, mogli bismo navuæi na sebe napad iz vazduha kad bi ovo mesto bilo vidljivije."
<BR>&nbsp;&nbsp;&nbsp;&nbsp;&nbsp;"Svojevremeno sam se pitao zašto Kuæa Apsoluta leži ispod sopstvenih vrtova, gospodine."
<BR>&nbsp;&nbsp;&nbsp;&nbsp;&nbsp;"Potreba za tim je odavno minula, ali nekada su i Nesus pustošili."
<BR>&nbsp;&nbsp;&nbsp;&nbsp;&nbsp;Ispod nas i svuda oko nas oglasile su se srebrne usne truba.
<BR>&nbsp;&nbsp;&nbsp;&nbsp;&nbsp;"Je li prošla samo jedna noæ?" upitah. "Ili sam prespavao i ceo jedan dan?"
<BR>&nbsp;&nbsp;&nbsp;&nbsp;&nbsp;"Ne. Samo noæ. Dao sam ti lekove za ublaženje bola i za spreèavanje ulaska zaraze u tvoju ranu. Nisam nameravao da te budim jutros, ali kad sam došao, video sam da si budan... a vremena više nema."
<BR>&nbsp;&nbsp;&nbsp;&nbsp;&nbsp;Nisam bio siguran šta hoæe time da kaže. Pre nego što stigoh da ga upitam, ugledah šest ljudi, gotovo nagih, koji su potezali jedan konopac. Moj prvi utisak bio je da vuku ka zemlji neki ogroman balon, ali to je bio leteæi èamac; prizor njegovog crnog korita donese mi žive uspomene na autarhov dvor.
<BR>&nbsp;&nbsp;&nbsp;&nbsp;&nbsp;"Oèekivao sam - kako se ono zvaše? - Mamiliana."
<BR>&nbsp;&nbsp;&nbsp;&nbsp;&nbsp;"Danas neæe biti životinja-ljubimaca. Mamilian je izvrstan ratni drug, tih, mudar i sposoban da se u borbi upravlja sopstvenom pameæu, nezavisno od mene, ali posle svega ja ga, ipak, jašem radi zadovoljstva. Ukrašæemo danas kanap iz jednog ascijanskog luka i upotrebiæemo jedan mehanizam. Oni od nas kradu èesto."
<BR>&nbsp;&nbsp;&nbsp;&nbsp;&nbsp;"Da li je taèno da se letenjem troši sposobnost ovih èamaca da sleæu na tlo? Mislim da mi je to jednom rekao neki od tvojih aeronauta."
<BR>&nbsp;&nbsp;&nbsp;&nbsp;&nbsp;"Kad si bio šatlena Tekla, hoæeš reæi? Èisto Tekla."
<BR>&nbsp;&nbsp;&nbsp;&nbsp;&nbsp;"Da, naravno. Da li bi bilo neuètivo, autarše, ako pitam zašto si me dao ubiti? I po èemu me sada znaš?"
<BR>&nbsp;&nbsp;&nbsp;&nbsp;&nbsp;"Znam te jer vidim tvoje lice u licu moga mladog prijatelja i èujem tvoj glas u njegovom. Prepoznaju te i tvoje negovateljice. Pogledaj ih."
<BR>&nbsp;&nbsp;&nbsp;&nbsp;&nbsp;Pogledao sam i video da su lica žena-maèaka izoblièena režeæim grimasama straha i zaprepašæenja.
<BR>&nbsp;&nbsp;&nbsp;&nbsp;&nbsp;"A što se tièe razloga zbog kojih si umrla, o tome æu prièati - njemu - kad se ukrcamo u leteæi èamac... ako budemo imali vremena. Sad, odstupi. Lako ti je da dolaziš do izražaja zato što je on slab i bolestan, ali ja sad moram imati njega, a ne tebe. Ako ne pristaneš da se povuèeš, ima sredstava."
<BR>&nbsp;&nbsp;&nbsp;&nbsp;&nbsp;"Gospodine..."
<BR>&nbsp;&nbsp;&nbsp;&nbsp;&nbsp;"Da, Severijane? Plašiš li se? Jesi li ranije ulazio u ovakve sprave?"
<BR>&nbsp;&nbsp;&nbsp;&nbsp;&nbsp;"Ne", rekoh. "Ali se ne plašim."
<BR>&nbsp;&nbsp;&nbsp;&nbsp;&nbsp;"Pamtiš li svoje pitanje o izvoru njihove snage? Ono što si rekao bilo je u izvesnom smislu taèno. Uzgon potièe od antimaterije koja je jaka kao gvožðe, koja se nalazi zarobljena u jednoj klopci saèinjenoj od magnetnih polja. Pošto to antigvožðe ima povratnu magnetnu strukturu, promagnetizam ga odbija. Graditelji ovog èamca okružili su tu zamku magnetima i zbog toga gvožðe, kad otplovi iz središta, ulazi u jaèe polje, što ga prinuðuje na uzmak. Na antimaterijskom svetu to gvožðe bi bilo teško kao stena, ali ovde, na Urtu, ono se suprotstavlja težini promaterije ugraðene u letelicu. Pratiš li me?"
<BR>&nbsp;&nbsp;&nbsp;&nbsp;&nbsp;"Mislim da pratim, sire."
<BR>&nbsp;&nbsp;&nbsp;&nbsp;&nbsp;"Nevolja je to što naša tehnologija nije u stanju da hermetièki zapti tu komoru. Poneki deliæ atmosfere - po nekoliko molekula - stalno promièe kroz porozna mesta na zavarenim šavovima, ili prodire kroz izolaciju magnetnih žica. Svaki takav molekul neutrališe svoj odgovarajuæi deo u antigvožðu i proizvodi toplotu, a kad god se to desi, leteæi èamac izgubi po jedan deliæ svoje sile uzgona. Još niko nije našao nikakvo drugo rešenje za to, osim da èuva èamce na najveæoj moguæoj visini, na kojoj vazdušnog pritiska praktièno i nema."
<BR>&nbsp;&nbsp;&nbsp;&nbsp;&nbsp;Leteæi èamac veæ se primicao pramcem zemlji, tako blizu da sam mogao zapaziti divnu glatkoæu njegovih oblika. Oblik tog èamca taèno se podudarao sa oblikom trešnjevog lista.
<BR>&nbsp;&nbsp;&nbsp;&nbsp;&nbsp;"Nisam razumeo sve to", rekoh. "Ali meni se èini da bi konopci morali biti ogromno dugaèki da bi omoguæili èamcima da lebde dovoljno visoko da bi od toga bilo ikakve koristi i, takoðe, da bi ascijanski pentadaktili, ako dolete noæu, mogli da ih preseku tako da bi èamci, onda, otplutali."
<BR>&nbsp;&nbsp;&nbsp;&nbsp;&nbsp;Èujuæi ovo, žene-maèke se poèeše osmehivati malenim, tajnovitim uvijanjem usana.
<BR>&nbsp;&nbsp;&nbsp;&nbsp;&nbsp;"Konop je samo zbog prizemljenja. Bez njega bi našem èamcu bila potrebna dovoljna daljina da siðe kreæuæi se svojom èeonom brzinom. Ovako, pošto zna da smo mi dole, on baca uže nadole baš kao što bi èovek u nekom bazenu mogao pružiti ruku nekome ko æe ga izvuæi gore. Èamac ima, vidiš, sopstveni um. Ne kao Mamilianov - nego um koji smo mu mi napravili, ali dovoljan da zahvaljujuæi njemu uspeva da izbegne nevolje i silazi kad dobije naš signal."
<BR>&nbsp;&nbsp;&nbsp;&nbsp;&nbsp;Donja polovina leteæeg èamca bila je od neprozirnog crnog metala, a gornja polovina je bila kupola, prozirna gotovo do nevidljivosti - od iste one materije, pretpostavljam, od koje je krov Botanièke bašte. Iz krmenog dela virio je top sasvim nalik na onaj koji je mamut nosio, dok je iz pramèanog dela stršao drugi, dvaput veæi.
<BR>&nbsp;&nbsp;&nbsp;&nbsp;&nbsp;Autarh je digao jednu šaku do usta i, èinilo se, zazviždao u dlan. Na kupoli se pojavio otvor (bilo je to kao da se na mehuru sapunice otvara rupa), a prema nama se spusti niz srebrnastih stepenica, tankih, naoko mase lišenih, poput pauèine. Oni muškarci golih prsa prestali su da vuku. "Šta misliš, da li æeš moæi da se popneš uz ovo?" upita autarh.
<BR>&nbsp;&nbsp;&nbsp;&nbsp;&nbsp;"Da, ako se budem pomagao rukama", rekoh.
<BR>&nbsp;&nbsp;&nbsp;&nbsp;&nbsp;Peo se ispred mene, a ja sam neslavno puzio za njim, vukuæi ranjenu nogu. Sedišta, zapravo dve dugaèke klupe prilagoðene obliku èamca, jedna s leve a druga s desne strane, bejahu obložena krznom; ali èak i to krzno bilo je, na dodir, hladnije od ma kog leda. Iza mene otvor se suzio, zatim je nestao.
<BR>&nbsp;&nbsp;&nbsp;&nbsp;&nbsp;"Ovde unutra imaæemo pritisak kao na površini, bez obzira na to koliko visoko poletimo. Ne moraš se brinuti da æeš se ugušiti."
<BR>&nbsp;&nbsp;&nbsp;&nbsp;&nbsp;"Bojim se da je moje neznanje toliko da taj strah ne mogu ni osetiti, sire", rekoh.
<BR>&nbsp;&nbsp;&nbsp;&nbsp;&nbsp;"Da li bi voleo da vidiš tvoju staru bacelu? Oni su daleko desno, ali pokušaæu da ti ih naðem."
<BR>&nbsp;&nbsp;&nbsp;&nbsp;&nbsp;Autarh je seo pred kontrolne aparate. Tako reæi jedine mašine koje sam ja do tada viðao bile su one Tifonove, i one Boldandersove, i one koje je kontrolisao majstor Gerlous u Kuli maskiranih, Matahinki. Ja sam se mašinerije, a ne gušenja, plašio; ali, suzbio sam taj strah.
<BR>&nbsp;&nbsp;&nbsp;&nbsp;&nbsp;"Kad si me spasao prošle noæi, nagovestio si da ti do tog trenutka nije bilo poznato da sam u tvojoj vojski."
<BR>&nbsp;&nbsp;&nbsp;&nbsp;&nbsp;"Raspitivao sam se dok si spavao."
<BR>&nbsp;&nbsp;&nbsp;&nbsp;&nbsp;"A ti si bio taj koji nam je naredio da krenemo napred?"
<BR>&nbsp;&nbsp;&nbsp;&nbsp;&nbsp;"Na neki naèin... Izdao sam nareðenje koje je prouzrokovalo vaše pokretanje, mada nisam imao nikakve neposredne veze sa tvojom èetom. Jesi li nezadovoljan mojim postupkom? Kad si pristupao vojsci, da li si mislio da nikad neæeš morati da se boriš?"
<BR>&nbsp;&nbsp;&nbsp;&nbsp;&nbsp;Grabili smo u visine. Padali, kao što sam se jednom plašio da æe mi se desiti, u nebo. Ali, setih se dima i mesingane dreke trube i vojnika koji se, pogoðeni zviždeæim hicima artiljerije, razleæu u crvenu pastu i sav moj strah se preokrete u bes. "Ništa ja o ratu nisam znao. Koliko ti znaš? Jesi li ikad bio stvarno u borbi?"
<BR>&nbsp;&nbsp;&nbsp;&nbsp;&nbsp;Preko ramena je bacio pogled ka meni; njegove plave oèi su sevale. "U hiljadu bitaka sam bio. Ti si dvoje ljudi, prema onome kako se ljudi obièno broje. Šta misliš, koliko sam ljudi ja?"
<BR>&nbsp;&nbsp;&nbsp;&nbsp;&nbsp;Odgovorio sam mu tek posle dugog vremena.
</P></TD></TR></TABLE>
<P class="next">
<A HREF=p25.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
