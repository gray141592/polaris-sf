<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>15.
<P>&nbsp;&nbsp;&nbsp;&nbsp;&nbsp;Gvenvir nikada nije želela da se petlja sa Vidom; zar nije u Svetom Pismu reèeno da nijedan èovek ne zna šta mu donosi dan? Pa ipak, tokom protekle godine, otkako su preselili dvor u Kamelot, jedva da je i pomislila na Morganu, a ovog jutra se probudila setivši se da ju je sanjala - u snu ju je Morgana uzela za ruku, povela ju je ka Beltanskim vatrama i naložila joj da kraj njih legne sa Lanseletom. Kada se sasvim probudila, mogla je da se nasmeje glupom snu. Snove svakako šalje ðavo, jer ona je uvek sanjala zle stvari, kakve ne bi smela ni da zamisli hrišæanska žena, a najèešæe je sanjala Morganu.
<BR>&nbsp;&nbsp;&nbsp;&nbsp;&nbsp;Pa, ona je otišla sa našeg dvora, i ne moram više da mislim na nju... ne, ne želim joj zlo, želim da se pokaje za svoje grehe i da naðe mir u manstiru... ali negde daleko odavde. Sad, kad je Artur napustio paganstvo, Gvenvir je oseæala da bi mogla da bude èak i sreæna, samo da nije tih snova u kojima je Morgana navodi na sramotne stvari. A sada ju je san progonio dok je sedela i vezla oltarske prekrivaèe za crkvu; toliko ju je progonio da joj se èinilo grešno da veze zlatni krst misleæi na Lanseleta. Spustila je vez i prošaptala molitvu, ali misli su joj nastavile istim tokom. Artur, kad ga je zamolila na Božiæ, obeæao je da æe zabraniti Beltanske vatre u èitavoj zemlji; smatrala je da bi to uèinio i ranije, samo ga je Merlin spreèavao. Svakome bi bilo teško, razmišljala je, da ne voli starca - bio je tako blag i dobar; da je samo hrišæanin, bio bi bolji od svakog sveštenika. Ali Talesin je rekao da ne bi bilo lepo prema seljacima ako im se oduzme jednostavna vera u Boginju koja im èuva polja i useve, i plodnost životinja i žena. Oni su ionako malo kada mogli da greše, ulagali su sve snage u oranje i žetvu, kako bi imali dovoljno hrane da ne gladuju; nije se moglo oèekivati da æe se ðavo petljati sa takvim ljudima, ako ðavola uopšte ima. Ali Gvenvir mu je odgovorila: "Verovatno mislite da oni ne greše kada prilaze Beltanskim vatrama i slede paganske obrede, ležuæi sa onima sa kojima nisu u braku..."
<BR>&nbsp;&nbsp;&nbsp;&nbsp;&nbsp;"Bog zna koliko je u njihovim životima malo radosti", mirno je odgovorio Talesin. "Zar je zaista tako loše što èetiri puta u godini, pri smeni godišnjih doba, mogu da se provesele i rade ono što im èini zadovoljstvo? Ne bih imao mnogo razloga da volim Boga koji bi to proglasio grešnim. Da li ih ti smatraš grešnim, kraljice?"
<BR>&nbsp;&nbsp;&nbsp;&nbsp;&nbsp;Smatrala ih je; tako bi morala da misli svaka hrišæanka - iæi u polja, plesati naga i leæi sa prvim muškarcem koji se pojavi... sramno, kvarno i grešno. Talesin je uzdahnuo i odmahnuo glavom.
<BR>&nbsp;&nbsp;&nbsp;&nbsp;&nbsp;"Pa ipak, kraljice moja, niko nije gospodar tuðe savesti. Èak i ako misliš da je to sramota i greh, zar zaista misliš da znaš šta je dobro za druge? Èak ni mudraci ne znaju sve, a možda Bogovi imaju i druge svrhe sem onih koje mi, sa ovo malo mudrosti, možemo da uvidimo."
<BR>&nbsp;&nbsp;&nbsp;&nbsp;&nbsp;"Ako umem da razlikujem dobro i zlo - a znam, jer nas sveštenici uèe tome, i Bog nas uèi u Svetom Pismu - zar ne bi trebalo da se plašim kazne Božje ukoliko ne stvorim zakone koji æe odvraæati moj narod od greha?" upitala je Gvenvir. "Bog bi krivicu svalio na mene ukoliko dozvolim zle stvari koje mogu da spreèim, i da sam ja kralj, veæ bih ih odavno zabranila."
<BR>&nbsp;&nbsp;&nbsp;&nbsp;&nbsp;"Pa, gospo, onda mogu reæi samo da je sreæa za ovu zemju što ti nisi kralj. Kralj mora da štiti svoje podanike od stranaca, od napadaèa, i da vodi narod u bitke - kralj se mora prvi postaviti izmeðu svoje zemlje i opasnosti, baš kao što seljak ustaje da brani svoja polja od pljaèkaša. Ali nije njegova dužnost da odreðuje šta srce sme da oseæa."
<BR>&nbsp;&nbsp;&nbsp;&nbsp;&nbsp;Vatreno mu se usuprotivila. "Kralj je zaštitnik svog naroda, a zašto da im štiti tela, ako pusti da im duše padnu u ruke ðavolu? Slušajte, gospodaru Merline; ja sam kraljica, a majke iz ove zemje šalju svoje kæeri da me služe i da se uèe dvorskom ponašanju - razumete li? Pa, kakva bih ja kraljica bila kad bih puštala da se kæeri drugih žena nedostojno ponašaju i zatrudne, ili - kao što je èinila kraljica Morgoza, kako èujem - da puštam svoje gospe u kraljev krevet, ukoliko poželi da se provodi sa njima? Majke mi poveravaju svoje kæeri, jer znaju da æu ih štititi..."
<BR>&nbsp;&nbsp;&nbsp;&nbsp;&nbsp;"To je drugo, poveravaju ti devojke suviše mlade da bi znale šta žele, prema kojima treba biti strog kao majka da bi valjano odrasle", rekao je Talesin. "Ali kralj vlada nad odraslim ljudima."
<BR>&nbsp;&nbsp;&nbsp;&nbsp;&nbsp;"Bog nije rekao da treba da vlada jedan zakon za dvor, a drugi za prost narod! On želi da se svi pridržavaju njegovih zapovesti - a šta bi bilo da nema zakona? Šta mislite, šta bi bilo sa ovom zemljom kad bi moje gospe izlazile u polja i nedostojno se ponašale? Zašto bi se takve stvari dešavale èak i nadomak crkvenih zvona?"
<BR>&nbsp;&nbsp;&nbsp;&nbsp;&nbsp;Talesin se nasmešio. "Sve mi se èini da, èak i da nema zakona koji to zabranjuje, ti ne bi izlazila u polja na Beltan, gospo moja. Primetio sam veæ - nimalo ne voliš da izlaziš na otvoreno."
<BR>&nbsp;&nbsp;&nbsp;&nbsp;&nbsp;"Ja sam vaspitana kao hrišæanka, savetuju me sveštenici, i odluèila sam da ne idem", oštro mu je odvratila.
<BR>&nbsp;&nbsp;&nbsp;&nbsp;&nbsp;"Ali, Gvenvir", rekao joj je vrlo blago, gledajuæi je bledoplavim oèima usaðenim u izborano lice, "razmisli malo. Pretpostavimo da se donese zakon protiv toga, a da ti po savesti oseæaš da je to ipak ispravna stvar, prepustiti se Boginji, priznajuæi time da je ona iznad svih nas, iznad tela i duše? Ako tvoja Boginja želi da tako èiniš, zar bi dopustila da te donošenje nekakvog zakona udalji od Beltanskih vatri? Razmisli, draga gospo: pre manje od dvesta godina - zar ti biskup Patricije nije prièao o tome? - ovde, u Letnjoj zemlji, bilo je izrièito zakonom zabranjeno poštovati Hrista, jer bi se time rimskim bogovima oduzimalo njihovo drevno pravo. A bilo je hrišæana koji su radije umirali nego da uèine takvu sitnicu, da zapale malo mirisa pred nekim idolom - da, vidim da si èula tu prièu. Hoæeš li dopustiti da tvoj Bog bude tiranin kao rimski imperatori?"
<BR>&nbsp;&nbsp;&nbsp;&nbsp;&nbsp;"Ali Bog je stvaran, on postoji, a ti idoli su delo ljudskih ruku", odvratila je Gvenvir.
<BR>&nbsp;&nbsp;&nbsp;&nbsp;&nbsp;"Ne baš, isto važi i za Devicu Mariju koju je Artur poneo u bitku; to je slika koja pruža mir umu vernika. Meni je, kao druidu, strogo zabranjeno da posedujem sliku bilo kog Boga, jer sam, tokom mnogih života, nauèio da mi nisu potrebne - mogu da mislim na Boga kao da se nalazi u meni. Ali oni koji se jednom raðaju ne mogu tako, i zato im je potrebna Boginja u okruglom kamenju i jezercima, kao što je tvom prostom narodu potrebna slika Device Marije i krsta, koju neki vitezovi nose na štitu, kako bi se znalo da su krišæanski vitezovi."
<BR>&nbsp;&nbsp;&nbsp;&nbsp;&nbsp;Gvenvir je znala da u tom rasuðivanju postoji neka greška, ali nije mogla da se raspravlja sa Merlinom; u svakom sluèaju, on je ipak samo starac i paganin.
<BR>&nbsp;&nbsp;&nbsp;&nbsp;&nbsp;Kada rodim Arturu sina - jednom mi je rekao da tada mogu da zatražim od njega sve što poželim; e, tada æu ga zamoliti da zabrani Beltanske i žetvene vatre.
<BR>&nbsp;&nbsp;&nbsp;&nbsp;&nbsp;Setila se tog razgovora, mesecima kasnije, onog jutra kad je sanjala. Morgana bi joj svakako dala isti savet - da legne sa Lanseletom kraj vatri... Artur je rekao da joj neæe postavljati nikakva pitanja ukoliko rodi dete, naprosto joj je dao dozvolu da uzme Lanseleta za ljubavnika... oseæala je da joj lice gori dok se saginjala nad krstom; nije se oseæala dostojna da ga dodiruje. Spustila je oltarski prekrivaè sa krila i umotala ga u komad grublje tkanine. Radiæe na njemu kad bude smirenija.
<BR>&nbsp;&nbsp;&nbsp;&nbsp;&nbsp;Na ulazu u sobu zaèuo se Kajev neravnomeran korak. "Gospo moja", rekao je, "kralj me šalje da pitam hoæete li doæi na vojno vežbalište. Želeo bi da vam nešto pokaže."
<BR>&nbsp;&nbsp;&nbsp;&nbsp;&nbsp;Gvenvir je klimnula glavom svojim gospama. "Elena, Meleas, hodite sa mnom", rekla je. "Vi ostale, možete da poðete ili da ostanete ovde i radite, kako želite."
<BR>&nbsp;&nbsp;&nbsp;&nbsp;&nbsp;Jedna od žena, postarija i pomalo kratkovida, odluèila je da ostane i nastavi sa predenjem; sve ostale, željne izlaska na sunce, okupile su se iza Gvenvir.
<BR>&nbsp;&nbsp;&nbsp;&nbsp;&nbsp;Preko noæi je padao sneg, ali zima je veæ jenjavala, i sada se sneg brzo topio na suncu. Kroz travu su se pomaljali mali pupoljci; kroz mesec dana sve æe biti puno cveæa. Kada je došla u Kamelot, njen otac, Leodegranc, poslao joj je svog najboljeg vrtlara, kako bi odluèio koje æe povræe i zaèini tu najbolje rasti. Ali vrh brega bio je naseljen davno pre dolaska Rimljana i na njemu je veæ bilo mnogo bilja; Gvenvir mu je naložila da ih sve presadi u kuhinjsku baštu, a kada su naišli na mesto gde je raslo divlje cveæe, Gvenvir je izmolila od Artura da joj tu ostavi mesta za travnjak, pa je vežbalište sagraðeno dalje niz padinu.
<BR>&nbsp;&nbsp;&nbsp;&nbsp;&nbsp;Plašljivo je podigla pogled dok su prelazili preko travnjaka. Ovde je bilo tako otvoreno, tako blizu neba; Karleon se nalazio mnogo bliže zemlji. Ovde, u Kamelotu, u kišnim danima, bilo je kao da se nalaze na ostrvu usred magle - kao u Avalonu - ali u vedre i sunèane dane, kao što je ovaj, ležao je visok i otvoren, kao da nadgleda sve okolne zemlje, a kad se stane na sam vrh, moglo se gledati preko milja i milja bregova i šuma...
<BR>&nbsp;&nbsp;&nbsp;&nbsp;&nbsp;Oseæala se kao da je preblizu nebesima; svakako nije u redu da ljudska biæa, obièni smrtnici, vide toliko daleko - ali Artur je rekao da, iako u zemlji vlada mir, kaljevski dvor mora biti teško pristupaèan.
<BR>&nbsp;&nbsp;&nbsp;&nbsp;&nbsp;Nije je doèekao Artur, nego Lanselet. Postao je još lepši, pomislila je. Sad, kad više nije morao da nosi kratko podšišanu kosu zbog kacige, pustio ju je da izraste, i kovrdžala mu se na ramenima. Nosio je i kratku bradu - to joj se dopadalo, mada ga je Artur zadirkivao zbog nje i tvrdio da je to znak taštine; Artur je i dalje nosio vojnièki kratku kosu, i komornici su ga brijali svakog dana.
<BR>&nbsp;&nbsp;&nbsp;&nbsp;&nbsp;"Gospo, kralj te oèekuje", rekao je Lanselet i uhvatio je za ruku kako bi je otpratio do niza sedišta koja je Artur izgradio kraj drvene ograde vežbališta.
<BR>&nbsp;&nbsp;&nbsp;&nbsp;&nbsp;Artur joj se naklonio, zahvalivši osmehom Lanseletu, dok ju je uzimao za ruku. "Evo, Gven, sedi kraj mene - pozvao sam te jer želim da ti pokažem nešto naroèito. Gledaj tamo..."
<BR>&nbsp;&nbsp;&nbsp;&nbsp;&nbsp;Videla je grupu mlaðih vitezova i nekolicinu deèaka koji su služili u kraljevoj kuæi kako glume bitku na vežbalištu; podeljeni u dve grupe, borili su se opremljeni drvenim maèevima i velikim štitovima. "Gledaj", rekao je Artur, "onaj visoki, u ofucanoj košulji boje šafrana. Da li ti možda lièi na nekoga?"
<BR>&nbsp;&nbsp;&nbsp;&nbsp;&nbsp;Gvenvir je pogledala deèaka, prateæi njegove vešte pokrete maèem i štitom - odvojio se od ostalih i napadao kao mahnit, prevræuæi ih; jednog momka je tako gadno udario po glavi da je ostao da leži onesvešæen, a drugi se zateturao od žestokog udarca po štitu. Deèko je bio vrlo mlad - na ružièlastom licu tek su mu se nazirali prvi tragovi brade, pa je i dalje izgledao kao anðelak - ali bio je visok gotovo dva metra, krupan i širokih ramena kao bik.
<BR>&nbsp;&nbsp;&nbsp;&nbsp;&nbsp;"Bori se kao besan", rekla je Gvenvir, "ali ko je to? Kao da sam ga viðala na dvoru..."
<BR>&nbsp;&nbsp;&nbsp;&nbsp;&nbsp;"To je onaj momak koji je došao na dvor i nije hteo da kaže kako se zove", rekao je Lanselet kraj njih, "pa si ga dala Kaju da pomaže u kuhinji. Prozvali su ga 'Lepi', jer su mu ruke tako fine i bele. Kaj ga je vrlo grubo zavitlavao, preteæi da æe ih uništiti mešajuæi pomije i èisteæi povræe. Naš Kaj ima vrlo gadan jezik."
<BR>&nbsp;&nbsp;&nbsp;&nbsp;&nbsp;"Ali deèko mu nikada nije uzvratio", dodao je Gaven sa druge strane. "Mogao bi da prelomi Kaja nadvoje golim rukama, ali kada su ga ostali momci podsticali da udari - jedom je Kaj napravio stvarno kvarnu šalu o njegovom poreklu, rekao je da je sigurno nikogoviæ, sin ðubretara, pošto mu ti poslovi baš leže - Lepi mu je samo pogledao preko glave i rekao da ne bi bilo lepo udariti nekoga ko je postao bogalj služeæi svog kralja."
<BR>&nbsp;&nbsp;&nbsp;&nbsp;&nbsp;"To je Kaju palo teže nego da ga je pretukao", mraèno je rekao Lanselet. "Kaj smatra da i nije ni za šta drugo do da se bavi pomijama i nošenjem tanjira. Jednog dana, Arture, moraš naæi neki pohod za Kaja, makar da poðe i traga za Pelinorovim zmajem."
<BR>&nbsp;&nbsp;&nbsp;&nbsp;&nbsp;Elena i Meleas zakikotale su se iza njih. "Dobro, dobro, hoæu", rekao je Artur. "Kaj je suviše dobar i odan da bismo ga i mi zavitlavali. Znate da sam želeo da mu dam Karleon, ali on nije hteo da ga primi. Rekao je da mu je otac naložio da me svojim rukama služi sve dok bude živ, i da æe radije doæi ovamo, u Kamelot, da upravlja domaæinstvom. Ali taj deèko - Lepi, Lanse, tako si rekao? Da li te podseæa na nekoga, ženo moja?"
<BR>&nbsp;&nbsp;&nbsp;&nbsp;&nbsp;Zagledala se u deèaka, koji je sada jurišao na poslednjeg èlana protivnièke grupe, a dugaèka, plava kosa vijoril mu je na vetru. Imao je visoko, široko èelo i veliki nos, a ruke, kojima je stezao oružje bile su glatke i bele... onda je pogledala kraj Artura i ugledala isti takav nos i plave oèi, mada skrivene u masi riðe kose, i rekla: "Pa, lièi mi na Gavena", kao da ju je to zapanjilo.
<BR>&nbsp;&nbsp;&nbsp;&nbsp;&nbsp;"Bože, pomozi nam, stvarno je tako", nasmejao se Lanselet. "Ja to uopšte nisam primetio - a stalno ga gledam. Ja sam mu dao tu košulju, uopšte nije imao nijednu èitavu..."
<BR>&nbsp;&nbsp;&nbsp;&nbsp;&nbsp;"A dao si mu i druge stvari", rekao je Gaven. "Kada sam ga upitao ima li sve što mu je potrebno, rekao mi je za tvoje darove. Plemenito od tebe što si pomogao deèaku, Lanse."
<BR>&nbsp;&nbsp;&nbsp;&nbsp;&nbsp;Artur ga je iznenaðeno pogledao. "Znaèi li da je on od tvoje krvi, Gavene? Nisam znao da imaš sina..."
<BR>&nbsp;&nbsp;&nbsp;&nbsp;&nbsp;"Ne, kralju moj. To je moj... moj najmlaði brat, Garet. Ali nije mi dozvolio da kažem."
<BR>&nbsp;&nbsp;&nbsp;&nbsp;&nbsp;"Nisi èak ni meni rekao, roðaèe?" prebacio mu je Artur. "Zar tajiš stvari pred svojim kraljem?"
<BR>&nbsp;&nbsp;&nbsp;&nbsp;&nbsp;"Nije tako", pobunio se Gaven, sav pocrvenevši, pa je izgledalo kao da su mu kosa i krupno, široko lice iste boje; Gvenvir se èinilo èudno da tako krupan i grub muškarac može da pocrveni kao dete. "Nikada ne bih ni pomislio, kralju moj, ali deèko me je molio da ne kažem ništa - rekao je da sam ja stekao ugled jer sam ti roðak, ali da ako on stekne ugled na dvoru i kod velikog Lanseleta - baš tako je rekao, Lanse, kod velikog Lanseleta - želi da to bude zbog njegovih dela, a ne zvog imena i porekla."
<BR>&nbsp;&nbsp;&nbsp;&nbsp;&nbsp;"To je glupo", rekla je Gvenvir, ali Lanselet se nasmešio.
<BR>&nbsp;&nbsp;&nbsp;&nbsp;&nbsp;"Ne - to je èasno. Èesto sam žalio što nisam imao hrabosti da tako uèinim, umesto da me trpe što sam Banovo kopile, pa nisam morao ni za šta da se izborim sam - zato sam se tako žestoko trudio da budem sjajan ratnik, kako niko ne bi rekao da nisam zaslužio svoj položaj..."
<BR>&nbsp;&nbsp;&nbsp;&nbsp;&nbsp;Artur je nežno položio ruku Lanseletu na mišicu. "Toga nikada ne treba da se plašiš, prijatelju", rekao je. "Svi znaju da si mi ti najbolji od svih vitezova i da si najbliži mom presltolu. Gavene", obratio se riðem vitezu, "ni tebe ne cenim zato što si mi roðak i naslednik, nego zato što si odan i pouzdan, i što si mi desetinama puta spasavao život. Bilo je i takvih koji su mi govorili kako ne bih smeo dopustiti da me štiti prvi naslednik, jer ako takav dobro obavlja svoju dužnost,o nikada neæe doæi do prestola, ali mnogo puta mi je bilo milo što imam tako odanog roðaka da mi štiti leða." Zagrlio je Gavena ok ramena. "Znaèi, to ti je brat, a ja nisam imao pojma."
<BR>&nbsp;&nbsp;&nbsp;&nbsp;&nbsp;"Nisam znao ni ja kada je tek došao na dvor", rekao je Gaven. "Kad sam ga poslednji put video, na tvom krunisanju, bio je deèaèiæ ne viši od mog maèa, a sada - pa, vidiš i sam. Ali jednom sam ga video u kuhinji i pomislio sam da je možda neko oèevo kopile. Bog zna da ih je Lot imao mnogo - ali onda sam ga prepoznao, a on me je molio da ne otkrijem ko je, kako bi sam došao do slave."
<BR>&nbsp;&nbsp;&nbsp;&nbsp;&nbsp;"Pa, godinu dana Kajeve obuke naèinilo bi èoveka od svake mamine maze", rekao je Lanselet, "a on je stvarno sve muški trpeo."
<BR>&nbsp;&nbsp;&nbsp;&nbsp;&nbsp;"Èudi me da ga nisi prepoznao, Lanselete - umalo što te nije ubio na Arturovom venèanju", vedro je rekao Gaven. "Zar si zaboravio kako si ga predao našoj majci i naredio joj da ga izlema kako bi nauèio da ne trèi pod konjska kopita..."
<BR>&nbsp;&nbsp;&nbsp;&nbsp;&nbsp;"A ubrzo potom sam umalo slomio vrat - da, sada se seæam", nasmejao se Lanselet. "Znaèi, to je taj mali mangup! Ali daleko je prevazišao ostale momke, trebalo bi da vežba sa pravim oružjem, uz vitezove. Meni se èini da bi veæ sad bio meðu najboljima. Dopuštaš li mi, kralju moj?"
<BR>&nbsp;&nbsp;&nbsp;&nbsp;&nbsp;"Èini kako želiš, prijatelju."
<BR>&nbsp;&nbsp;&nbsp;&nbsp;&nbsp;Lanselet je otpasao maè. "Prièuvaj mi ga, gospo", zamolio je Gvenvir. Preskoèio je ogradu, uzeo jedan od drvenih maèeva za vežbu i potrèao ka krupnom, riðokosom deèaku.
<BR>&nbsp;&nbsp;&nbsp;&nbsp;&nbsp;"Prevelik si za tu decu, momèe - hodi ovamo i oprobaj se sa nekim tvoje velièine!"
<BR>&nbsp;&nbsp;&nbsp;&nbsp;&nbsp;Sa nekim tvoje velièine? - užasnuto je pomislila Gvenvir. Lanselet uopšte nije bio krupan, bio je tek nešto viši od nje, a mladi Lepi bio je viši od njega za èitavu glavu! U prvi mah deèko je oklevao pred kraljevim kapetanom konjice, ali Artur mu je uputio pokret ohrabrenja, i deèakovo lice sinulo je od divlje radosti. Jurnuo je na Lanseleta, podigavši drveno oružje na udarac, i zapanjio se kad ga je spustio, a Lanselet nije bio tu; Lanselet ga je izbegao, okrenuo se i udario ga po ramenu. U poslednji èas je povukao oružje, tako da je samo dodirnuo deèaka, ali mu je pocepao košulju. Garet se brzo pribrao, doèekao na vreme naredni Lanseletov udarac; na trenutak se Lanselet okliznuo na vlažnoj travi i izgledalo je kao da æe pasti, a onda je pokleknuo pred deèakom.
<BR>&nbsp;&nbsp;&nbsp;&nbsp;&nbsp;Lepi je odstupio. Lanselet je ustao i proderao se: "Idiote! Zamisli da sam ja moæni saksonski ratnik!" Potom je snažno udario deèaka po leðima, okrenuvši maè pljoštimice, tako da je ovaj ispustio maè i odleteo preko pola vežbališta; pao je i ostao da leži, ošamuæen.
<BR>&nbsp;&nbsp;&nbsp;&nbsp;&nbsp;Lanselet je požurio da mu priðe i sagne se nad njim, smešeæi se. "Nisam hteo da te povredim, momèe, ali moraš nauèiti da se bolje èuvaš." Pružio mu je ruku. "Hajde, osloni se o mene."
<BR>&nbsp;&nbsp;&nbsp;&nbsp;&nbsp;"Poèastvovali ste me, ser", rekao je deèko, porumenevši, "a i koristilo mi je da osetim vašu snagu."
<BR>&nbsp;&nbsp;&nbsp;&nbsp;&nbsp;Lanselet ga je pljesnuo po ramenu. "Neka bi bilo da se uvek borimo rame uz rame, a ne kao neprijatelji, Lepi", rekao je i vratio se do kralja. Momak je podigao svoj maè i vratio se ostaloj mlaðariji, koja se okupila i poèela da ga zavitlava. "Pa, Lepi, umalo da pobediš kraljevog kapetana..."
<BR>&nbsp;&nbsp;&nbsp;&nbsp;&nbsp;Artur se nasmešio dok je Lanselet ponovo preskakao ogradu. "To je bilo lepo obavljeno, Lanse. Biæe od njega dobar vitez - kao što je njegov brat", dodao je, klimnuvši glavom Gavenu. "Roðaèe, nemoj mu reæi da znamo ko je - razlozi zbog kojih želi da krije svoje ime sasvim su èasni. Ali reci mu da sam ga video i da æu ga uèiniti vitezom na Duhove, kada svaki molilac sme da iziðe pred mene, ako doðe i zamoli me za maè kakav odgovara njegovom položaju."
<BR>&nbsp;&nbsp;&nbsp;&nbsp;&nbsp;Gaven je na to sav sinuo. Sada bi, pomislila je Gvenvir, svako ko ih je obojicu video znao da su roðaci, jer osmesi su im bili isti. "Zahvaljujem ti, kralju moj. Neka bi ti služio dobro kao ja."
<BR>&nbsp;&nbsp;&nbsp;&nbsp;&nbsp;"To je teško moguæe", rekao je Artur sa ljubavlju. "Imam ogromnu sreæu sa svojim prijateljima i saputnicima."
<BR>&nbsp;&nbsp;&nbsp;&nbsp;&nbsp;Gvenvir je pomislila kako Artur zaista izaziva ljubav i odanost kod svakoga - to je tajna njegove vladavine, jer mada je vešt u bitkama, nije veliki borac; više puta je videla kako, u bitkama kojima su se zabavljali i održavali spremnost za borbu, Lanselet, pa èak i stari Pelinor, izbacuju Artura iz sedla ili ga ruše na zemlju. Artur nikada nije bio ljut ni uvreðen, nego je dobroæudno govorio kako mu je milo što ima tako dobre borce da ga èuvaju, i da je bolje što su mu prijatelji nego neprijatelji.
<BR>&nbsp;&nbsp;&nbsp;&nbsp;&nbsp;Deèaci su uskoro pokupili svoje oružje za vežbu i otišli. Gaven se udaljio da razgovara sa bratom, a Artur je poveo Gvenvir ka utvrðenom zidu. Kamelot se nalazio na širokom i visokom bregu, sa vrhom ravnim i prostranim kao èitav grad, i tu su, unutar zida, sagradili svoj zamak. Sada je Artur poveo Gvenvir na svoj omiljeni vidikovac, gde se moglo popeti na zid i gledati preko doline. Osetila je vrtoglavicu i pridržala se za zid. Odavde je mogla da vidi ostrvski dom svog detinjstva, zemlju kralja Leodegranca, a malo severnije videlo se ostrvo, nekako sklupèano i nalik na usnulog zmaja.
<BR>&nbsp;&nbsp;&nbsp;&nbsp;&nbsp;"Tvoj otac stari, a nema sinova", rekao je Artur. "Ko æe vladati posle njega?"
<BR>&nbsp;&nbsp;&nbsp;&nbsp;&nbsp;"Ne znam - verovatno bi voleo da ti odrediš nekoga ko æe biti moj namesnik", rekla je Gvenvir; jedna od njenih sestara je umrla na poroðaju, u dalekom Velsu, a druga je umrla tokom opsade zamka. A oèeva druga žena nije mu rodila živog sina, pa je Gvenir bila jedini naslednik kraljevstva. Ali kako bi ona, žena, uspela da ga zadrži pred onima koji su pohlepni za zemljom? Pogledala je ka oèevom kraljevstvu. "Tvoj otac - Pendragon - da li je i on proglašen kraljem na Ostrvu zmaja?"
<BR>&nbsp;&nbsp;&nbsp;&nbsp;&nbsp;"Tako mi je rekla Gospa od Jezera, i rekla je da je i on dao zavet da æe uvek èuvati staru veru i Avalon - kao i ja", mraèno je odvratio Artur i ostao zagledan u Ostrvo zmaja. Upitala se kakve su mu paganske misli ispunile um.
<BR>&nbsp;&nbsp;&nbsp;&nbsp;&nbsp;"Ali kada si se okrenuo jedinom istinskom Bogu, on ti je podario najveæu pobedu, pa si odbio Saksonce zauvek od naših obala."
<BR>&nbsp;&nbsp;&nbsp;&nbsp;&nbsp;"Glupo je tako govoriti", rekao je Artur. "Mislim da nijedna zemlja na može biti bezbedna zauvek, nego samo dok Bog to želi..."
<BR>&nbsp;&nbsp;&nbsp;&nbsp;&nbsp;"A Bog ti je dao sve ove zemlje, Arture, da bi vladao njima kao hrišæanski kralj. Baš kao kod proroka Ilije - biskup mi je to isprièao - kada je izišao sa Božjim sveštenicima i susreo se sa sveštenicima Baala, pa su prizivali svako svoga Boga, i Jedini Bog bio je najveæi, a za Baala se pokazalo da je samo idol, pa im nije odgovorio. Da u Avalonu ima ikakve moæi, zar bi ti Bog i Devica dali takvu pobedu?"
<BR>&nbsp;&nbsp;&nbsp;&nbsp;&nbsp;"Moja vojska odbila je Saksonce, ali može se desiti da budem kažnjen zbog krivokletstva", rekao je Artur. Nije volela kad mu se na licu pojave bore tuge i užasa.
<BR>&nbsp;&nbsp;&nbsp;&nbsp;&nbsp;Pošla je malo ka jugu, napinjuæi vid - odavde se, ako se dobro pogleda, mogao videti sam vrh crkve Svetog Mihajla na Toru - crkva koja je sagraðena zato što je sveti Mihajlo bio gospodar donjeg sveta, koji se borio da zadrži paganske bogove u Paklu. No, ponekad bi se desilo da joj se zamagli pred oèima, pa bi umesto crkve ugledala Tor krunisan prstenom od kamenja. Sestre u Glastonberiju rekle su joj da je nekada bilo tako, u davna i zla paganska vremena, ali sveštenici su se potrudili da obore i odvuku kamenje iz prstena. Pretpostavljala je da ga ponekad još vidi zato što je grešna. Jednom je sanjala kako leži sa Lanseletom pod tim kamenjem, i da mu pruža ono što u javi nikada nije...
<BR>&nbsp;&nbsp;&nbsp;&nbsp;&nbsp;Lanselet. On je tako dobar, nikada nije tražio od nje više nego što jedna hrišæanka, uz to udata, može da pruži bez gubitka èasti... ali zapisano je da je sam Hrist rekao: ko god pogleda ženu sa željom, veæ je u srcu poèinio preljubu... dakle, grešila je sa Lanseletom, i tu se nije moglo ništa, oboje su veæ prokleti. Stresla se i otrgla pogled od Tora, jer èinilo joj se da bi Artur mogao da joj proèita misli. On je pomenuo Lanseletovo ime...
<BR>&nbsp;&nbsp;&nbsp;&nbsp;&nbsp;"Šta ti misliš, Gven? Krajnje je vreme da se Lanselet oženi."
<BR>&nbsp;&nbsp;&nbsp;&nbsp;&nbsp;Jedva je uspela da zadrži smiren glas. "Onog dana kad zatraži da ga oženiš, gospodaru i kralju, treba to i da uèiniš."
<BR>&nbsp;&nbsp;&nbsp;&nbsp;&nbsp;"Ali on to neæe tražiti", rekao je Artur. "Ne želi da me napusti. Pelinorova kæer bila bi mu dobra žena, a ona ti je roðaka - zar ne misliš da bi to bilo pogodno? Lanselet nije bogat, Ban ima suviše kopiladi da bi im dao veæa imanja. Ovako bi bilo dobro za oboje."
<BR>&nbsp;&nbsp;&nbsp;&nbsp;&nbsp;"Da, svakako si u pravu", rekla je Gvenvir. "Elena ga prati pogledom kao momci na vežbalištu i jedva èeka da joj uputi ljubaznu reè ili makar pogled." Mada ju je srce bolelo, možda bi i bilo najbolje da se Lanselet oženi, jer suviše je dobar da bi ostao vezan za ženu koja može tako malo da mu pruži; tada bi mogla da se iskupi za svoj greh èvrstim obeæanjem da više neæe grešiti, što ne bi mogla kad bi Lanselet bio u blizini.
<BR>&nbsp;&nbsp;&nbsp;&nbsp;&nbsp;"Pa, opet æu razgovarati sa Lanseletom o tome. On kaže da ne želi da se ženi, ali navešæu ga da razume kako to ne znaèi izgnanstvo sa mog dvora. Zar ne bi bilo dobro kad bi naša deca, jednog dana, imala Lanseletove sinove u pratnji?"
<BR>&nbsp;&nbsp;&nbsp;&nbsp;&nbsp;"Daj Bože da taj dan doðe", rekla je Gvenvir i prekrstila se. Zajedno su stajali na uzvišici, gledajuæi ka Letnjoj zemlji koja je ležala pod njima.
<BR>&nbsp;&nbsp;&nbsp;&nbsp;&nbsp;"Eno jahaèa na putu", rekao je Artur, gledajuæi na put koji je vodio ka zamku. "To je bard Kevin, dolazi iz Avalona. A barem ovog puta bio je dovoljno pametan da poðe na put sa slugom."
<BR>&nbsp;&nbsp;&nbsp;&nbsp;&nbsp;"Nije to sluga", rekla je Gvenvir, posmatrajuæi vitku priliku koja je jahala iza Kevina na istom konju. "To je žena. Èudim se - mislila sam da su druidi kao sveštenici i da se drže dalje od žena."
<BR>&nbsp;&nbsp;&nbsp;&nbsp;&nbsp;"Pa, to važi za neke od njih, mila, ali èuo sam od Talesina da svi koji nemaju najviši èin smeju da se žene, i da èesto to i èine", rekao je on. "Možda je Kevin našao sebi ženu, a možda samo putuje sa nekom koja je pošla u istom pravcu. Pošalji neku od svojih gospi da javi Talesinu ko dolazi, a još jedna neka poðe u kuhinje - ako veèeras budemo imali muziku, valjalo bi da uz nju ide i gozba! Idemo polako da ga pozdravimo - harfista vešt kao Kevin zaslužuje da mu lièno kralj poželi dobrodošlicu."
<BR>&nbsp;&nbsp;&nbsp;&nbsp;&nbsp;Kad su stigli do velike kapije, ova je veæ bila otvorena, a došao je i Kaj da doèeka velikog harfistu u Kamelotu. Kevin se naklonio pred kraljem, ali Gvenvir nije skidala pogled sa vitke, loše odevene prilike koja je jahala iza njega.
<BR>&nbsp;&nbsp;&nbsp;&nbsp;&nbsp;Morgana se naklonila. "Evo, vratila sam se na tvoj dvor, brate."
<BR>&nbsp;&nbsp;&nbsp;&nbsp;&nbsp;Artur je prišao da je zagrli. "Dobro došla nazad, sestro - dugo je potrajalo", rekao je, priljubivši obraz uz njen. "Sada, kad više nemamo majku, trebalo bi da se držimo zajedno. Ne napuštaj me više, sestro."
<BR>&nbsp;&nbsp;&nbsp;&nbsp;&nbsp;"Nisam ni pomislila na to", rekla je ona tiho.
<BR>&nbsp;&nbsp;&nbsp;&nbsp;&nbsp;Gvenvir je takoðe prišla da je zagrli, oseæajuæi koliko je Morgana mršava i košèata. "Izgledaš kao da odavno putuješ drumovima, sestro."
<BR>&nbsp;&nbsp;&nbsp;&nbsp;&nbsp;"Istina - dolazim izdaleka", rekla je Morgana, a Gvenvir ju je držala za ruku dok su ulazili u zamak.
<BR>&nbsp;&nbsp;&nbsp;&nbsp;&nbsp;"Gde si bila? Tako dugo te nije bilo - veæ sam mislila da se nikada neæeš vratiti", rekla je Gvenvir.
<BR>&nbsp;&nbsp;&nbsp;&nbsp;&nbsp;"I ja sam veæ to pomislila", rekla je Morgana. No, Gvenvir je primetila da ipak nije odogovorila gde je bila.
<BR>&nbsp;&nbsp;&nbsp;&nbsp;&nbsp;"Ono što si ostavila kod nas - harfa, haljine i sve to - sve je ostalo u Karleonu. Sutra æu poslati glasnika po sve", rekla je Gvenvir, i uvela ju je u sobu u kojoj su spavale njene gospe. "Do tada, ako želiš, pozajmiæu ti haljinu - dugo si putovala, sestro, i izgledaš kao da si spavala u štali. Jesu li te napali pljaèkaši i oteli ti prtljag?"
<BR>&nbsp;&nbsp;&nbsp;&nbsp;&nbsp;"Zaista sam imala lošu sreæu uz put", rekla je Morgana, "i ako mi pošalješ služavku da se okupam i obuèem se u èisto, biæu ti duboko zahvalna. Rado bih uzajmila i èešalj, ukosnice i cipele."
<BR>&nbsp;&nbsp;&nbsp;&nbsp;&nbsp;"Moja haljina biæe ti predugaèka", rekla je Gvenvir, "ali svakako æeš moæi nekako da je upotrebiš dok ne stigne tvoja odeæa. Èešljeve, velove i cipele rado æu ti dati - ove tvoje izgledaju kao da si u njima išla do Lotije i nazad!" Dala je znak jednoj od služavki. "Donesi moju crvenu haljinu, veo koji ide uz nju, cipele i pojas - sve odaberi tako da sestra mog gospodara bude obuèena kako odgovara njenom položaju. I pošalji po služavku za kupanje." Gadljivo je pogledala haljinu koju je Morgana veæ skidala. "Ako to ne može da se valjano opere i zakrpi, bolje je daj nekoj mlekarici!"
<BR>&nbsp;&nbsp;&nbsp;&nbsp;&nbsp;Kada se Morgana pojavila za kraljevim stolom, nosila je crvenu haljinu, koja je dobro pristajala uz njen ten; tražili su da im peva, ali nije pristala, rekavši da je sad tu Kevin i da niko neæe hteti da sluša vrapca kako cvrkuæe kad imaju pred sobom slavuja.
<BR>&nbsp;&nbsp;&nbsp;&nbsp;&nbsp;Sutradan je Kevin zatražio prijem kod kralja, i ostao je sa njim i Talesinom više sati, pa su im èak i veèeru posebno odneli; ali Gvenvir nikada nije saznala o èemu su razgovarali - Artur joj je malo govorio o državnim poslovima. Svako su se ljutili na njega što je odbacio zavet Avalonu, ali ranije ili kasnije moraæe to da prihvate - on je sada hrišæanski kralj. Što se tièe Gvenvir, nju su zaokupljale druge brige.
<BR>
<BR>&nbsp;&nbsp;&nbsp;&nbsp;&nbsp;Tog proleæa na dvoru je zavladala groznica, i neke od njenih gospi takoðe su se razbolele, tako da sve do posle Božiæa nije imala vremena da misli ni na šta drugo. Nikada ne bi ni pomislila da æe joj biti drago što je Morgana uz nju, ali Morgana se dobro razumela u bilje i leèenje, i smatrala je da baš zbog njene veštine niko u dvoru nije umro - èula je da je u okolini dosta sveta poumiralo, doduše uglavnom deca i starci. I njena mala polusestra Izota dobila je groznicu, ali kad joj je majka èula za to, nije dozvolila da devojka ostane na dvoru, nego su je vratili na ostrvo, a kasnije su èuli da je umrla. Žalila je za njom - zavolela ju je i nadala se da æe je udati za nekog od Arturovih saputnika kad malo poodraste.
<BR>&nbsp;&nbsp;&nbsp;&nbsp;&nbsp;I Lanselet je dobio groznicu, a Artur je naredio da ga smesti u dvor i da ga neguju njene gospe. Dok je još postojala opasnost da se i sama razboli, nije mu prilazila - nadala se da je možda opet trudna, ali ispalo je da nije; kao i obièno, samo njene uzaludne nade i zavaravanja. Kada je poèeo da se oporavlja, èesto je odlazila da sedi kraj njega.
<BR>&nbsp;&nbsp;&nbsp;&nbsp;&nbsp;Morgana je takoðe dolazila i svirala na harfi, sve dok nije mogao da ustane iz postelje. Jednog dana, posmatrajuæi ih dok su prièali o Avalonu, Gvenvir je primetila kako ga Morgana gleda. Pa ona ga još voli! - pomislila je. Znala je da se Artur još nada braku Morgane i Lanseleta, i gledala je, bolesna od ljubomore, kako Lanselet zaneseno sluša Morgnaninu harfu.
<BR>&nbsp;&nbsp;&nbsp;&nbsp;&nbsp;Glas joj je tako umilan; nije lepa, ali tako je mudra i uèena - lepih žena je mnogo, Elena je lepa, i Meleas, i kæer kralja Rojna, pa èak je i Morgoza lepa, ali zašto bi Lenseletu stalo do toga? Primetila je i koliko je Morgana nežna prema njemu dok ga pridiže i poji ga svojim biljnim lekovima i napicima. Ona, Gvenvir, nikada nije umela sa bolesnicima, nije bila vešta i sedela je kao glupaèa dok je Morgana prièala, smejala se i zabavljala ga.
<BR>&nbsp;&nbsp;&nbsp;&nbsp;&nbsp;Mraèilo se, i na kraju je Morgana rekla: "Više ne vidim strune na harfi i promukla sam kao gavran - ne mogu više da pevam. Sad treba da popiješ lekove, Lanselete, a onda æu ti poslati slugu da te spremi za spavanje..."
<BR>&nbsp;&nbsp;&nbsp;&nbsp;&nbsp;Lanselet je uz mraèan osmeh primio pehar iz njene ruke. "Tvoji napici me osvežavaju, roðako, ali imaju grozan ukus..."
<BR>&nbsp;&nbsp;&nbsp;&nbsp;&nbsp;"Popij to", nasmejala se Morgana. "Artur te je stavio meni pod komandu dogod budeš bolestan..."
<BR>&nbsp;&nbsp;&nbsp;&nbsp;&nbsp;"Da, a da sam odbio, sigurno bi me istukao i poslao u krevet bez veèere, a dok pijem lekove kao dobar deèko, dobiæu poljubac i medenjak", rekao je Lanselet.
<BR>&nbsp;&nbsp;&nbsp;&nbsp;&nbsp;Morgana se opet nasmejala. "Medenjak još ne možeš da dobiješ, ali ima fine kaše. Ako popiješ èitav pehar, dobiæeš poljubac za laku noæ, a medenjake æu ti ispeæi kad dovoljno ozdraviš da ih jedeš."
<BR>&nbsp;&nbsp;&nbsp;&nbsp;&nbsp;"Da, mama", rekao je Lanselet, mršteæi nos. Gvenvir je bilo jasno da se Morgana uopšte ne šali, jer kad je ispio pehar, sagnula se i blago ga poljubila u èelo, a potom ga je ušuškala u pokrivaèe kao prava mati. "Eto, sad budi dobro dete i spavaj", rekla je, smejuæi se, ali Gvenvir je taj smeh zvuèao gorko. Potom se udaljila.
<BR>&nbsp;&nbsp;&nbsp;&nbsp;&nbsp;Gvenvir je ostala kraj Lanseletovog kreveta. "U pravu je, dragi moj, trebalo bi da spavaš."
<BR>&nbsp;&nbsp;&nbsp;&nbsp;&nbsp;"Dosadilo mi je da Morgana uvek bude u pravu", odvratio je Lanselet. "Sedi još malo sa mnom, ljubavi..."
<BR>&nbsp;&nbsp;&nbsp;&nbsp;&nbsp;Retko se usuðivao da joj se tako obraæa, ali sela je na ivicu kreveta i pustila da je uhvati za ruku. Malo kasnije, privukao ju je naniže i poljubio je; ležala je duž ivice njegovog kreveta i puštala da je ljubi i dalje, ali posle nekog vremena on je umorno uzdahnuo i nije se pobunio kad je ustala. "Najdraža ljubavi moja, ne možemo više ovako. Moraš mi dozvoliti da napustim dvor."
<BR>&nbsp;&nbsp;&nbsp;&nbsp;&nbsp;"Šta? Da juriš Pelinorovog omiljenog zmaja? Pa šta bi onda Pelinor radio u slobodno vreme? To je njegova omiljena divljaè", šalila se Gvenvir, ali srce ju je bolelo.
<BR>&nbsp;&nbsp;&nbsp;&nbsp;&nbsp;On ju je uhvatio za obe ruke i opet je povukao da sedne. "Ne, ne šali se sa tim, Gven, i ti i ja znamo, a neka nam Bog pomogne, mislim da i Artur zna, da nikada nisam voleo nikoga sem tebe, još od dana kad sam te ugledao u kuæi tvog oca. A ako treba da ostanem odan svom kralju i prijatelju, moram da napustim dvor kako te više nikada ne bih video..."
<BR>&nbsp;&nbsp;&nbsp;&nbsp;&nbsp;"Neæu te spreèavati, ako oseæaš da moraš da ideš..."
<BR>&nbsp;&nbsp;&nbsp;&nbsp;&nbsp;"Kao i kad sam ranije odlazio", zadihano je rekao on. "Kad god bih odjahao u rat, napola sam èeznuo da padnem Saksoncima u ruke kako se više ne bih vraæao beznadežnoj ljubavi - Bože, oprosti mi, ponekad sam mrzeo svog kralja, koga sam se zakleo da volim i služim, i tada sam mislio kako nijedna žena ne bi smela da raskine prijateljstvo kakvo vlada izmeðu nas, i zaklinjao sam se da više neæu misliti na tebe, osim kao na ženu svog kralja. Ali sad više nema ratova, sedim ovde dan za danom, gledam te kraj njega na prestolu i zamišljam te u njegovom krevetu, kao sreænu i zadovoljnu ženu..."
<BR>&nbsp;&nbsp;&nbsp;&nbsp;&nbsp;"Zašto misliš da sam išta sreænija i zadovoljnija od tebe?" upitala je drhtavim glasom. "Ti barem možeš da odabereš da ostaneš ili odeš, ali ja sam predata Arturu u ruke, a da me ništa nisu pitali. Ne mogu da se spakujem i odjašem kada mi stvari nisu po volji, nego moram da ostanem meðu èetiri zida i radim ono što se od mene oèekuje... ako moraš da ideš, ne mogu tražiti da ostaneš; a ako ostaneš, ne mogu ti reæi da odeš. Ti bar možeš da odluèiš hoæeš li biti sreæniji ako odeš ili ako ostaneš!"
<BR>&nbsp;&nbsp;&nbsp;&nbsp;&nbsp;"Zar misliš da za mene ima sreæe, ostao ili otišao?" upitao je Lanselet, i na trenutak joj se uèinilo da æe zaplakati. No, brzo se savladao i nastavio. "Ljubavi, šta hoèeš da uradim? Bože saèuvaj da te i dalje èinim nesreænu. Ako odem, onda su tvoje dužnosti jasne, da budeš Arturu dobra žena, ništa više i ništa manje. Ako ostanem... " nije nastavio.
<BR>&nbsp;&nbsp;&nbsp;&nbsp;&nbsp;"Ako smatraš da ti je dužnost da odeš", rekla je, "onda moraš da odeš." I suze su joj potekle niz lice, zamagljujuæi joj vid.
<BR>&nbsp;&nbsp;&nbsp;&nbsp;&nbsp;Kad je ponovo progovorio, njegov glas bio je napet kao da je zadobio smrtnu ranu. "Gvenvir..." toliko retko joj se obraæao punim imenom, uvek je koristio reèi gospo ili kraljice moja, a u šali uvek bi rekao Gven. Kad je sad upotrebio puno ime, uèinilo joj se da nikada ništa lepše nije èula. "Gvenvir, zašto plaèeš?"
<BR>&nbsp;&nbsp;&nbsp;&nbsp;&nbsp;Sada je morala da laže, i to dobro, jer nije mogla da mu kaže istinu. "Zato što..." reèi su je gušile. "Zato što ne znam hoæu li preživeti ako odeš."
<BR>&nbsp;&nbsp;&nbsp;&nbsp;&nbsp;On je progutao knedlu i uhvatio je za obe ruke. "Pa onda... pa, ljubavi... ja nisam kralj, ali otac mi je dao malo imanje u Bretanji. Hoæeš li da odeš sa dvora sa mnom? Ja... ne znam, možda bi tako bilo èasnije nego da ostanem na dvoru i volim Arturovu ženu..."
<BR>&nbsp;&nbsp;&nbsp;&nbsp;&nbsp;Znaèi, voli me, pomislila je Gvenvir, želi me, to je najèasniji naèin... ali zahvatila ju je panika. Poæi sama, tako daleko, èak i sa Lanseletom... a onda je pomislila šta æe svi govoriti o njoj, kako æe biti obešèašæena...
<BR>&nbsp;&nbsp;&nbsp;&nbsp;&nbsp;On je ležao, i dalje je držeæi za ruke. "Nikada ne bismo mogli da se vratimo, to znaš - nikada. A verovatno æe nas oboje ekskomunicirati - meni to ne bi mnogo znaèilo, ja nisam tako veliki hrišæanin. Ali, ti, moja Gvenvir..."
<BR>&nbsp;&nbsp;&nbsp;&nbsp;&nbsp;Ona je brzo zaklonila lice velom i zaplakala, znajuæi kolika je kukavica.
<BR>&nbsp;&nbsp;&nbsp;&nbsp;&nbsp;"Gvenvir", rekao je on. "Ne bih te navodio na greh..."
<BR>&nbsp;&nbsp;&nbsp;&nbsp;&nbsp;"Veæ smo zgrešili, oboje", gorko je rekla.
<BR>&nbsp;&nbsp;&nbsp;&nbsp;&nbsp;"A ako su sveštenici u pravu, veæ smo zbog toga prokleti", mraèno je dodao Lanselet, "a ipak, od tebe sam dobio samo nekoliko poljubaca - dobili smo svo zlo i krivicu, a nimalo zadovoljstva za koje kažu da ide uz greh. A nisam uopšte siguran da verujem sveštenicima - kakav bi to Bog bio da ide noæu okolo kao neki stražar i zaviruje okolo kao seoska alapaèa kako bi video je li neko legao sa susedovom ženom..."
<BR>&nbsp;&nbsp;&nbsp;&nbsp;&nbsp;"I Merlin je rekao nešto slièno", kazala je tiho Gvenvir. "A ponekad mi se èini da je bio u pravu, mada se èesto pitam nije li me to ðavo naveo na iskušenje..."
<BR>&nbsp;&nbsp;&nbsp;&nbsp;&nbsp;"Oh, ne govori mi o ðavolu", prekinuo ju je on i ponovo ju je povukao da legne kraj njega. "Ljubavi moja, otiæi æu ako želiš, ili æu ostati, ali ne mogu da podnesem da te gledam tako nesreænu..."
<BR>&nbsp;&nbsp;&nbsp;&nbsp;&nbsp;"Ne znam ni sama šta želim", jecala je ona, puštajuæi da je grli. "Veæ smo platili za svoj greh", promrmljao je Lanselet i osetila je njegove usne na svojima. Drhteæi, prepustila se poljupcu, oseæajuæi njegove ruke na svojim grudima. Veæ se ponadala da mu ovog puta to neæe biti dovoljno, ali u hodniku se zaèuo neki zvuk i Gvenvir se naglo uspravila, obuzeta panikom. Sedela je na ivici kreveta kad je u sobu ušao Lanseletov štitonoša. "Gospodaru", nakašljao se, "gospa Morgana mi je rekla da ste spremni za spavanje. Ako dozvoljavate, gospo..."
<BR>&nbsp;&nbsp;&nbsp;&nbsp;&nbsp;Opet Morgana, prokleta bila! Lanselet se nasmejao i pustio Gvenvirinu ruku. "Da, i nimalo ne sumnjam da je gospa umorna. Obeæavaš li da æeš doæi i sutra da me posetiš, kraljice moja?"
<BR>&nbsp;&nbsp;&nbsp;&nbsp;&nbsp;Bila je i besna i zadovoljna što mu glas tako mirno zvuèi. Okrenula je lice od sveltosti svetiljke koju je nosio sluga; znala je da su joj i veo i haljina izgužvani, a lice umazano od suza i kosa rašèupana. Kako izgleda - šta li æe sluga misliti da su radili? Brzo je namestila veo preko lica i ustala. "Laku noæ, ser Lanselete. Kervale, dobro se staraj o najboljem prijatelju mog kralja." Potom je izišla, oèajnièki se nadajuæi da æe stiæi do svojih odaja pre nego što se ponovo rasplaèe. Oh, Bože, kako - kako se usuðujem da se molim Bogu za priliku da dalje grešim? Trebalo bi da se molim da me izbavi od iskušenja, a to ne mogu!
</P></TD></TR></TABLE>
<P class="next">
<A HREF=p17.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
