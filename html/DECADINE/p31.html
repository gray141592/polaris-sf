<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>31.
<P>&nbsp;&nbsp;&nbsp;&nbsp;&nbsp;Lozinku mi je dao èovek koji je umro u tamnicama Arakena. Vidiš, tamo sam dobio ovaj prsten u obliku kornjaèe. Bilo je to u suku izvan grada gde su me skrivali pobunjenici. Lozinka? Oh, mnogo puta se promenila od tada. Glasila je 'Istrajnost'. A odziv je bio 'Kornjaèa'. To mi je iznelo živu glavu odande.
<BR>&nbsp;&nbsp;&nbsp;&nbsp;&nbsp;Zato sam kupio ovaj prsten: uspomena.
<BR>
<BR>&nbsp;&nbsp;&nbsp;&nbsp;&nbsp;Tagir Mohandis: Razgovor sa jednim prijateljem
<BR>
<BR>&nbsp;&nbsp;&nbsp;&nbsp;&nbsp;Leto je uveliko izmakao peskom kada je zaèuo crva iza sebe. Dolazio je privuèen njegovom udaraljkom i uzvitlanošæu zaèina koju je podigao oko mrtvih tigrova. Bilo je to dobro znamenje za poèetak njihovog plana: crvi su oduvek bili prilièno retki u ovim predelima. Ovaj crv nije bio neophodan, ali im je išao na ruku. Neæe biti potrebno da Ganima objašnjava odsustvo jednog leša.
<BR>&nbsp;&nbsp;&nbsp;&nbsp;&nbsp;Znao je da je Ganima, do sada, dovela sebe u uverenje da je on mrtav. Preostaæe joj samo siæušna, izdvojena èaura svesti, zazidano pamæenje koje se moglo prizvati reèima izgovorenim jednim prastarim jezikom koji su jedino njih dvoje znali u celoj vaseljeni. Secher Nbiw. Tek ako bi èula te reèi: Zlatna Staza... ona bi ga se setila. Do tada, bio je mrtav.
<BR>&nbsp;&nbsp;&nbsp;&nbsp;&nbsp;Leto se, u ovom èasu, osetio stvarno usamljen.
<BR>&nbsp;&nbsp;&nbsp;&nbsp;&nbsp;Kratao se nasumiènim hodom koji je stvarao samo one zvuke prirodne za pustinju. U njegovom kretanju nije bilo nièeg što bi onom crvu pozadi reklo da ovuda prolazi jedno ljudsko telo. U pitanju je bio naèin hoda tako duboko usaðen u njega da nije bilo potrebno ni da razmišlja o njemu. Stopala su se pomicala sama od sebe u nemerljivom ritmu koraka. Bilo koji zvuk izazvan njihovim kretanjem mogao se pripisati vetru ili gravitaciji. Ljudsko biæe nije prolazilo ovuda.
<BR>&nbsp;&nbsp;&nbsp;&nbsp;&nbsp;Kada je crv obavio svoj posao tamo pozadi, Leto se šæuæurio iza odronjavajuæe strane jedne dine i pogledao unatrag prema Èuvaru. Da, nalazio se dovoljno daleko. Usadio je udaraljku u pesak i pozvao svoje prevozno sredstvo. Crv je brzo došao, ostavivši mu jedva dovoljno vremena da zauzme povoljan položaj pre no što je ovaj progutao udaraljku. Dok je prolazio, on se uspentra uz njegov bok do tvorèevih kuka, otvori osetljivu ivicu jednog prstena i upravi bezumnu životinju prema jugoistoku. Crv je bio mali, ali snažan. Mogao je da oseti snagu u njegovom uvijanju dok je siktao preko dina. Pratio ih je lahor i on oseti vrelinu koju je njihovo kretanje proizvodilo, taènije trenje koje je crv pretvarao u poèetak stvaranja zaèina unutar sebe.
<BR>&nbsp;&nbsp;&nbsp;&nbsp;&nbsp;Kako se crv pokrenuo, tako se pokrenula i njegova svest. Stilgar je bio taj koji ga je poveo na njegovo prvo putovanje na crvu. Bilo je dovoljno da Leto pusti svoje pamæenje u tok i veæ je mogao da zaèuje Stilgarov glas: smiren i jasan, pun uglaðenosti iz jednog drugog vremena. Nisu Stilgaru pristajala preteæa povoðenja Slobodnjaka pijanog od zaèinskog alkohola. Nije Stilgaru odgovarao povišen glas i pomama sadašnjice. Ne - Stilgar je imao svoj poziv. On je bio uèitelj èlanova kraljevske porodice: U staro doba, ptice su bile krštene po svojim pesmama. Svaki vetar imao je svoje ime. Vetar sa šest škriputa zvao se Pastaca, sa dvadeset Kuesma, a onaj sa sto Heinali-Heinali, èovekov teraè. Zatim, postojao je demonski vetar u otvorenoj pustinji: Hulasikali Vala, vetar koji jede meso.
<BR>&nbsp;&nbsp;&nbsp;&nbsp;&nbsp;A Leto, koji je veæ znao sve ove stvari, klimao je glavom u znak zahvalnosti zbog mudrosti ovakvih pouka.
<BR>&nbsp;&nbsp;&nbsp;&nbsp;&nbsp;Ali Stilgarove reèi su umele da budu ispunjene mnogim korisnim podacima.
<BR>&nbsp;&nbsp;&nbsp;&nbsp;&nbsp;"Postojala su u staro doba izvesna plemena koja su bila poznata kao lovci na vodu. Zvali su se Iduali, što je znaèilo 'vodeni insekti', ti ljudi se nisu ustezali da ukradu vodu od drugih Slobodnjaka. Ako bi te uhvatili samog u pustinji, ne bi ti ostavili èak ni vodu tvog tela. Postojalo je mesto u kome su živeli: Sieè Jakarutu. I tada su se druga plemena udružila i zbrisala Iduale sa lica planete. Bilo je to pre mnogo vremena, èak i pre Kinesa - u vreme mog pra-pra dede. Od toga dana do danas, nijedan Slobodnjak nije otišao u Jakarutu. To je tabu."
<BR>&nbsp;&nbsp;&nbsp;&nbsp;&nbsp;Tako se Leto podsetio znanja koje je poèivalo u njegovom pamæenju. Bila je to važna pouka o naèinu rada pamæenja. Pamæenje neèeg nije bilo dovoljno, èak ni za onog èija je prošlost bila mnogostruka poput njegove, sem ako se nije znala njegova upotrebljivost i ako njegova vrednost nije bila pristupaèna rasuðivanju. Jakarutu je morao imati vodu, sabirnicu vetra, sva obeležja slobodnjaèkog sieèa i jednu neuporedivu vrednost kao pride - da nijedan Slobodnjak nije imao hrabrosti da ode tamo. Mnogi od mlaðih, po svoj prilici, nisu ni znali da je takvo mesto kao Jakarutu ikad postojalo. Oh, oni su, naravno, znali za Fondak, ali to je bilo stecište krijumèara.
<BR>&nbsp;&nbsp;&nbsp;&nbsp;&nbsp;Bilo je to savršeno mesto za mrtvog da se sakrije - meðu krijumèare i mrtve koji su pripadali jednom drugom dobu.
<BR>&nbsp;&nbsp;&nbsp;&nbsp;&nbsp;Hvala ti, Stilgare.
<BR>&nbsp;&nbsp;&nbsp;&nbsp;&nbsp;Crv se izmorio pred zoru. Leto je skliznuo niz njegovu stranu i stao da posmatra kako se ovaj ukopava u dinu, polagano se pomerajuæi kako su to obièno èinili ovi stvorovi. Otiæi æe duboko i poèinuti.
<BR>&nbsp;&nbsp;&nbsp;&nbsp;&nbsp;Moram da saèekam dan , pomislio je.
<BR>&nbsp;&nbsp;&nbsp;&nbsp;&nbsp;Stajao je na vrhu dine i motrio unaokolo: praznina, praznina, praznina. Jedino je lelujavi trag išèezlog crva narušavao ovaj prizor.
<BR>&nbsp;&nbsp;&nbsp;&nbsp;&nbsp;Slabašan krik noæne ptice osporio je prvu zelenu crtu svetlosti duž istoènog horizonta. Leto se ukopao u pešèano skrivalište, naduvao pustinjski šator oko svog tela i proturio vrh cevi kroz pesak tragajuæi za vazduhom.
<BR>&nbsp;&nbsp;&nbsp;&nbsp;&nbsp;Za dugo, pre no što mu se san spustio na oèi, ležao je u prinudnoj pomrèini razmišljajuæi o odluci koju su on i Ganima doneli. Nije to bila laka odluka, pogotovo za Ganimu. Nije joj rekao sve o svojoj viziji, niti o zakljuècima koji su iz nje prositicali. Prema njegovom sadašnjem mišljenju to je bila vizija, a ne san. Ali neobiènost ove stvari sastojala se u tome što ju je on video kao viziju vizije. Ako je postojao i jedan dokaz koji bi ga ubedio da je njegov otac još živ, onda se on nalazio u toj viziji vizije.
<BR>&nbsp;&nbsp;&nbsp;&nbsp;&nbsp;Život proroka nas zatvara u njegovu viziju, pomislio je Leto. A prorok bi mogao da razori viziju prouzrokujuæi svoju smrt koja odstupa od te vizije. Eto kako je to izgledalo u Letovoj udvojenoj viziji i on je o tome sudio na osnovu izbora koji je bio napravio. Siroti Jovan Krstitelj, pomislio je. Da je samo imao hrabrosti da umre na neki drugi naèin... Ali možda je njegov izbor bio najsmeliji. Kako da znam sa kojim moguænostima je bio suoèen? Ipak znam sa kojim moguænostima je bio suoèen moj otac.
<BR>&nbsp;&nbsp;&nbsp;&nbsp;&nbsp;Leto uzdahnu. Okrenuti leða svom ocu bilo je ravno izdajstvu boga. Ali atreidskom carstvu bio je neophodan potres. Ono se spustilo u Polovu najgoru viziju. Kako je samo nehatno uništavalo ljude. Bilo je sazdano bez zadnje misli. Opruga religioznog ludila bila je èvrsto navijena i puštena da kuca.
<BR>&nbsp;&nbsp;&nbsp;&nbsp;&nbsp;I mi smo zatvoreni u viziju mog oca.
<BR>&nbsp;&nbsp;&nbsp;&nbsp;&nbsp;Izlaz iz ovog ludila pružao se duž Zlatne staze, Leto je to znao. Njegov otac je to video. Ali moglo je da se desi da èoveèanstvo istupi sa Zlatne staze i pogleda unazad u Muad'Dibovo vreme, videæi ga kao bolje doba. Èoveèanstvo je, ipak, moralo da iskusi izbor koji je postojao pored Muad'Dibovog, ili nikada neæe razumeti svoje vlastite mitove.
<BR>&nbsp;&nbsp;&nbsp;&nbsp;&nbsp;Sigurnost... mir... napredak...
<BR>&nbsp;&nbsp;&nbsp;&nbsp;&nbsp;Dajuæi ovaj izbor, bilo je manje sumnje u pogledu toga šta bi veæina graðana carstva odabrala.
<BR>&nbsp;&nbsp;&nbsp;&nbsp;&nbsp;Èak i da me mrze, pomislio je. Èak i da me Ganima zamrzi.
<BR>&nbsp;&nbsp;&nbsp;&nbsp;&nbsp;Desna ruka ga je zasvrbela i on se seti užasne rukavice iz svoje vizije-vizije. To æe biti, pomislio je. Da, to æe biti.
<BR>&nbsp;&nbsp;&nbsp;&nbsp;&nbsp;Arakise, daj mi snage, molio je. Njegova planeta je ostajala snažna i živa ispod njega. Njen pesak je gusto pritiskao pustinjski šator. Dina je bila džin kada se imaju u vidu njena nagomilana bogatstva. Bila je lukavo biæe, u isti mah lepo i skaredno ružno. Jedini novac za koji su njeni trgovci stvarno znali bio je krvni puls njihove sopstvene moæi, bez obzira na to kako je ta moæ bila nagomilana. Posedovali su ovu planetu na naèin na koji muškarac može da poseduje zarobljenu ljubavnicu, ili na naèin na koji je Bene Geserit posedovao svoje Sestre.
<BR>&nbsp;&nbsp;&nbsp;&nbsp;&nbsp;Nije èudo da je Stilgar mrzeo trgovce sveštenike.
<BR>&nbsp;&nbsp;&nbsp;&nbsp;&nbsp;Hvala ti Stilgare.
<BR>&nbsp;&nbsp;&nbsp;&nbsp;&nbsp;Leto se, zatim, podsetio lepota starih sieèkih obièaja, života koji se odvijao pre dolaska carske tehnokratije i njegov um zaplovi kao što su, znao je, plovili Stilgarovi snovi. Pre sjajnih kugli i lasera, pre ornitoptera i zaèinskog puzavca, postojala je jedna druga vrsta života: majke preplanule kože sa bebama na svojim bedrima, lampe koje su gorele zaèinsko ulje usred teškog mirisa cimeta, Naibi koji su ubeðivali svoje ljude, znajuæi da nikoga ne mogu da prisile. Bila je to mraèna životna vreva u stenovitim jazbinama...
<BR>&nbsp;&nbsp;&nbsp;&nbsp;&nbsp;Užasna rukavica æe ponovo uspostaviti ravnotežu, pomisli Leto.
<BR>&nbsp;&nbsp;&nbsp;&nbsp;&nbsp;U tom trenutku, on utonu u san.
</P></TD></TR></TABLE>
<P class="next">
<A HREF=p32.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
