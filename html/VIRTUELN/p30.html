<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>30. KARNEVAL DUŠA
<P>&nbsp;&nbsp;&nbsp;&nbsp;&nbsp;U èetiri sata, Jamazaki je sišao niz lestvice uz koje se popeo sa Lavlesom, po mraku, prethodne veèeri.
<BR>&nbsp;&nbsp;&nbsp;&nbsp;&nbsp;Fontejn je bio otišao, dvadeset minuta pre nego što se vratila struja, odnevši sa sobom, uprkos Skinerovom protivljenju, ogroman zavežljaj veša za pranje. Skiner je proveo dan u sreðivanju sadržaja zelene kutije za alat, one što ju je prosuo u potrazi za sekaèem.
<BR>&nbsp;&nbsp;&nbsp;&nbsp;&nbsp;Jamazaki je posmatrao starèeve ruke kako uzimaju svaki komad alata, i èinilo mu se da opaža trenutni povratak neke snage ili svrhe, ili je to možda bilo samo seæanje na radnje, preduzete, nedovršene i dovršene. "Alat uvek može da se proda", zamišljeno je mrmljao Skiner, obraæajuæi se Jamazakiju ili sebi. "Uvek se naðe neko kome treba. Al' posle uvek zatreba tebi, i to baš onaj što s' ga prod'o." Jamazaki nije znao engleski naziv za veæinu alatki, a mnoge su mu bile potpuno nepoznate. "T-razvrtaè", reèe Skiner, držeæi u ruci zarðao èelièni šiljak koji mu je zlokobno štrèao izmeðu kažiprsta i srednjaka. "To ti je mnogo koris'an alat, Skuteru, al' veæina ljudi nema pojma šta je to."
<BR>&nbsp;&nbsp;&nbsp;&nbsp;&nbsp;"A èemu služi, Skiner-sane?"
<BR>&nbsp;&nbsp;&nbsp;&nbsp;&nbsp;"Proširuje okrugle rupe. Ako se koristi kako treba, ostanu okrugle. Za limove, uglavnom, al' može i za plastiku i sintetièke materijale. Sve što je tanko i dovoljno èvrsto. Samo ne staklo."
<BR>&nbsp;&nbsp;&nbsp;&nbsp;&nbsp;"Imate dosta alata, Skiner-sane."
<BR>&nbsp;&nbsp;&nbsp;&nbsp;&nbsp;"Al' nikad nisam stvarno nauèio da ga koristim."
<BR>&nbsp;&nbsp;&nbsp;&nbsp;&nbsp;"Ali ste sagradili ovu sobu?"
<BR>&nbsp;&nbsp;&nbsp;&nbsp;&nbsp;"Jesi gled'o nekad pravog stolara kako radi, Skuteru?"
<BR>&nbsp;&nbsp;&nbsp;&nbsp;&nbsp;"Jesam, jednom", reèe Jamazaki, setivši se predstave na vašaru, razmahanih crnih seèiva, mirisa iseèene kedrovine. Pamtio je izgled preseèenih trupaca, kremast i glatak. Podizali su èajdžinicu, da traje do kraja vašara. "Drvo je veoma retko u Tokiju, Skiner-sane. Nikad neæete videti da ga bacaju, èak ni iverje."
<BR>&nbsp;&nbsp;&nbsp;&nbsp;&nbsp;"Ni ovde nije lako doæ' do njega", reèe Skiner, prevlaèeæi jastuèiæem palca preko seèiva dleta. Da li je mislio na Ameriku, San Francisko ili na most? "Nekad smo ložili otpad, pre neg' smo dobili struju. U gradu su bili besni zbog toga. Kvarili smo im vazduh, Skuteru. Sada to manje radimo."
<BR>&nbsp;&nbsp;&nbsp;&nbsp;&nbsp;"Po dogovoru?"
<BR>&nbsp;&nbsp;&nbsp;&nbsp;&nbsp;"Ne, ne isplati se..." Skiner odloži dleto u masnu platnenu futrolu i pažljivo je položi u zelenu kutiju.
<BR>
<BR>&nbsp;&nbsp;&nbsp;&nbsp;&nbsp;Povorka se kretala prema San Francisku, duž gornje platforme, i Jamazaki je odmah zažalio što je ostavio beležnicu u Skinerovoj sobi. Bio je to prvi javni obred koji je ovde video.
<BR>&nbsp;&nbsp;&nbsp;&nbsp;&nbsp;U tom tesnom, ogranièenom prostoru bilo je nemoguæe posmatrati je drugaèije nego kao smenjivanje uèesnika, pojedinaèno ili u parovima, ali je to ipak bila povorka, oèito pogrebna ili memorijalna. Napred su išla deca, prema njegovom žurnom brojanju sedmoro njih, jedno za drugim, u odrpanoj i prašnjavoj odeæi. Svo sedmoro nosilo je maske od obojenog gipsa koje su oèigledno bile izraðene po Šejplijevom liku. Ali u njihovom držanju nije bilo nièeg pogrebnog; nekoliko njih je poskakivalo, oduševljeno pažnjom koja im se ukazuje.
<BR>&nbsp;&nbsp;&nbsp;&nbsp;&nbsp;Jamazaki, koji je bio pošao da kupi sapun, stajao je izmeðu prikolice knjižara i tezge sa pticama u kavezima. Oseæao se nelagodno na tom mestu, kao uljez, sa neudobnim oblièjem izolovanog kanistera pod rukom. Ako je to bio pogreb, možda je postojao neki obredni gest, ili odreðeno držanje koje je trebalo da zauzme? Bacio je pogled prema knjižarki, visokoj ženi u zelenom prsluku od ovèje kože, sa kosom skupljenom u punðu probodenu sa dva ružièasta plastièna štapiæa za jelo.
<BR>&nbsp;&nbsp;&nbsp;&nbsp;&nbsp;Njena roba, koja se uglavnom sastojala od požutelih džepnih knjiga u razlièitim stanjima raspadanja, svaka u celofanskom omotu, stajala je naslagana ispred nje na prikolici. Bila je usred izvikivanja svoje robe kada je ugledala decu maskiranu u male Šejplije; reðala je neobiène izraze za koje je pretpostavljao da su naslovi: "Dolina lutkica, krvavi podnevak, umešnost motorne testere..." Opèinjen otkaèenim amerièkim pesništvom, Jamazaki je bio spreman da zatraži da pogleda Umešnost motorne testere. Ali je tada zaæutala, a on je ugledao decu.
<BR>&nbsp;&nbsp;&nbsp;&nbsp;&nbsp;Osim toga, u njenom ponašanju nije bilo nièega što bi mu ukazalo da pojava povorke zahteva veæu pažnju od one koju joj je ona posvetila. Opazio je da koristi prolazak dece da automatski prebroji robu, prelazeæi rukama preko knjiga u omotima.
<BR>&nbsp;&nbsp;&nbsp;&nbsp;&nbsp;Èovek sa pticama, bled muškarac sa brižno potkresanim crnim brkovima, èešao se po stomaku, sa blagim i praznim izrazom lica.
<BR>&nbsp;&nbsp;&nbsp;&nbsp;&nbsp;Za decom je išlo petoro igraèa u kostimima kostura iz La Noche de Muerte, mada je Jamazaki zapazio da su nekoliko maski, u stvari, samo polumaske, mikroporozni respiratori oblikovani da lièe na iskežene vilice lobanja. Igraèi su oèito bili tinejdžeri, i ljuljali su se na neku unutrašnju muziku pomora i haosa. U pokretima crnih, kostima oslikanih bokova i vitkih butina sa belim karliènim kostima oseæala se jaka erotska podstruja, nasilna. Dok su kosturni igraèi prolazili pored njega, jedan od njih ga je motrio oštrim pogledom plavih oèiju adolescenta iznad crnih, udubljenih nozdrva belog respiratora.
<BR>&nbsp;&nbsp;&nbsp;&nbsp;&nbsp;Pratile su ih dve visoke prilike, crnci sa ružnom šminkom boje krema, odeveni kao hirurzi, u bledozelenim keceljama i sa dugaèkim rukavicama od grimizne gume. Da li je trebalo da predstavljaju lekare, uglavnom bele, nesposobne da spasu mnogobrojne obolele pre Šejplijevog dolaska, ili možda brazilske biomedicinske kompanije koje su tako uspešno i za njih unosno ispratile Šejplijevo preobraæenje iz neobrazovanog prodavca ljubavi u èudesni izvor isceljenja? A za njima, prvo od tela, umotano i povezano u slojeve mleène plastike, svako na kolicima sa dva toèka, od vrste koja se ovde koristila za prevoz prtljaga ili pijaène robe. Kolica, privremeno opremljena uskim paletama od iverice, gurali su i pratili muškarci i žene bez nekog odreðenog kostima ili uloge, mada je Jamazaki primetio da gledaju samo ispred sebe i ne obraæaju pažnju na gledaoce.
<BR>&nbsp;&nbsp;&nbsp;&nbsp;&nbsp;"Eno Najdžela", reèe knjižarka, "a ona kolica na kojima ga nose verovatno je sam napravio."
<BR>&nbsp;&nbsp;&nbsp;&nbsp;&nbsp;"Jesu li to žrtve oluje?" upita Jamazaki.
<BR>&nbsp;&nbsp;&nbsp;&nbsp;&nbsp;"Najdžel nije", reèe žena, i pogled joj postade sumnjièav kada je videla da govori sa strancem. "Njega su izbušili..."
<BR>&nbsp;&nbsp;&nbsp;&nbsp;&nbsp;Sedam tela, svako na svojim kolicima, a iza njih muškarac i žena u istovetnim papirnim ogrtaèima koji su izmeðu sebe nosili plastificiranu litografiju na kojoj je bio Šejpli, jedan od onih saharinskih portreta krupnih oèiju i upalih obraza, od kojih se Jamazaki uvek oseæao pomalo zbunjeno.
<BR>&nbsp;&nbsp;&nbsp;&nbsp;&nbsp;I, na kraju, mala, crvena, likujuæa prilika. Bezrepi i bezrogi ðavo, možda, koji je igrao sa ogromnom puškom u rukama, prastarom AK-47, sa odavno nestalim zatvaraèem, sa izvijenim okvirom za municiju izdeljanim od drveta, i sve to potopljeno u crveni lak, sada oguljen od ruku i povorki.
<BR>&nbsp;&nbsp;&nbsp;&nbsp;&nbsp;A Jamazaki je znao, bez potrebe da pita, da crveni igraè predstavlja naèin Šejplijevog odlaska, onu neshvatljivu, zastrašujuæe slepu glupost što vreba u srži svega.
<BR>
<BR>&nbsp;&nbsp;&nbsp;&nbsp;&nbsp;"Skiner-sane?" Beležnica je bila spremna. "Danas sam video povorku. Odnosili su tela sa mosta. Tela poginulih u oluji."
<BR>&nbsp;&nbsp;&nbsp;&nbsp;&nbsp;"Ne mogu da ih èuvaju ovde. Ne smeju da ih bacaju u vodu. Grad ne da. Odnosimo ih na spaljivanje. Neki, koji su protiv spaljivanja, sahranjuju ih na Ostrvu. A kakav svet živi na Ostrvu, pitam se da l' im je trud uzalud."
<BR>&nbsp;&nbsp;&nbsp;&nbsp;&nbsp;"U povorci je bilo dosta toga što se odnosi na Šejplija i na prièu o njemu."
<BR>&nbsp;&nbsp;&nbsp;&nbsp;&nbsp;Skiner klimnu glavom preko malog televizora.
<BR>&nbsp;&nbsp;&nbsp;&nbsp;&nbsp;"Deca maskirana kao Džej Di Šejpli, dva crnca našminkana kao beli lekari, Šejplijev portret..."
<BR>&nbsp;&nbsp;&nbsp;&nbsp;&nbsp;Skiner zabrunda. Zatim, odsutno: "Dugo nisam vid'o jednu od ti'."
<BR>&nbsp;&nbsp;&nbsp;&nbsp;&nbsp;"I, na kraju, mala prilika, sva u crvenom. Igrala je. Sa automatskom puškom."
<BR>&nbsp;&nbsp;&nbsp;&nbsp;&nbsp;"A-ha", Skiner klimnu glavom.
<BR>&nbsp;&nbsp;&nbsp;&nbsp;&nbsp;Jamazaki ukljuèi prevodilaèku funkciju beležnice.
<BR>
<BR>&nbsp;&nbsp;&nbsp;&nbsp;&nbsp;Ja, znaš, to nikad nisam primio. To njegovo, mislim. To što je sad u svakom od nas. Nisam vid'o svrhu u mojim godinama, a ni inaèe nikad nisam verov'o u medicinu. Ispalo je da nikad nisam zaradio ni onu drugu vrstu, iako nije da nisam im'o prilike. Al' ti si premlad da bi se seæ'o kako je to bilo. Oh, znam, znam da svi vi mislite da ste živeli u svim vremenima odjedared, jer imate sve snimljeno za vas, samo treba da se pusti. Digitalno. Al' to vam je samo to: snimak. Ne možete znati kako je to bilo, gledati ih kako se gomilaju. Ovde ne tol'ko, mada je bilo gadno, ali u Brazilu, Tajlandu, Africi. Isuse, Skuteru. Ta stvar se naprosto obor'la na nas. Al' polako, polak'o, k'o usporen snimak. Tak'i su bili ti retrovirusi. Priè'o mi jednom jedan èovek, a taj je im'o onu staru vrstu od koje je i umro, da je živeo u nekom kratkom, al' blesavom vremenu kad je puno ljudi verovalo da im komad guzice ne može doæi glave, naroèito žene. Znaš, one su i'nako uvek morale da brinu, da ne zatrudne, da ne umru na poroðaju, da na umru na pobaèaju, bilo kako bilo, život im više ne bi bio isti. Al' u to kratko vreme postojale su svakojake pilule za to, i vakcine protiv drugi' stvari, èak oni' koje su pre toga pobile silan svet. Takvo je bilo to vreme, Skuteru. A onda se pojavila ta stvar, i sve vratila unazad. Približava se dve'iljadita, svuda neka sranja, u Evropi graðanski ratovi, a ta SIDA samo divlja. Znaš da se prièalo da je to zbog pešaka, pa da je to delo CIA-e, pa da je to nešto zasrala Vojska u nekoj tvrðavi u Merilendu. Govorilo se da su to neki guzili zelene majmune. Kunem ti se Bogom. A znaš šta je bilo? Ljudi. Jednostavno je bilo previše ljudi, Skuteru. Ljudi koji lete gde god im se digne i zavlaèe nos u svaku vražju rupu. Mo'š se kladiš u glavu da je neko negde pokupio neku bubu. Svako jebeno mesto na prokletoj planeti samo sat ili dva od drugog. Tada se pojavljuje siroti, jebeni Šejpli, sa mutantskim sojem od kog se ne umire. Od kog ti nije ništa, osim što jede staru vrstu za doruèak. I nikad nisam verov'o u to sranje da je to bio Isus, Skuteru. K'o što nisam verov'o ni u samog Isusa.
<BR>
<BR>&nbsp;&nbsp;&nbsp;&nbsp;&nbsp;"Je l' ostalo kafe?"
<BR>&nbsp;&nbsp;&nbsp;&nbsp;&nbsp;"Napumpaæu vode."
<BR>&nbsp;&nbsp;&nbsp;&nbsp;&nbsp;"Naspi kap Jedan-U-Tri u tu rupu pored klipa, Skuteru. Unutra je kožna zaptivka. Ne valja ako otvrdne."
</P></TD></TR></TABLE>
<P class="next">
<A HREF=p31.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
