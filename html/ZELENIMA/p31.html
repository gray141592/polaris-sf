<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>24.
<P>&nbsp;&nbsp;&nbsp;&nbsp;&nbsp;Bilo je to sto osamdesetog dana marsovske godine M-40, kada su poèeli da pristižu u Dorsa Breviju, u malim vozilima i avionima, odasvud sa juga. Grupa Crvenih i karavanskih Arapa proveravala je identitet pridošlica iz ustara, a druge grupe Crvenih i bogdanovista bile su rasporeðene u bunkerima posvuda na dorsi, naoružane, za sluèaj napada. Sabišijanski obaveštajni struènjaci smatrali su, meðutim, da se u Barouzu, Helasu ili Šefildu ne zna za sabor, i kada su objasnili zašto tako misle, ljudi su se malo opustili, jer je bilo jasno da su ovi prodrli duboko u hodnike UNPV, kao i u strukturu vlasti transnacionalki na Marsu. Bila je to još jedna prednost polusveta; mogli su da rade u oba smera.
<BR>&nbsp;&nbsp;&nbsp;&nbsp;&nbsp;Kada je Naða stigla tamo sa Artom i Nirgalom, odveli su ih u gostinske sobe u Zakrosu, najjužnijem odeljku tunela. Naða je ostavila ranac u maloj sobi od drveta i izišla u veliki park da prošeta, da bi zatim nastavila na sever iz odeljka u odeljak, sreæuæi stare prijatelje i upoznajuæi se sa neznancima, ispunjena nadom. Bilo je ohrabrujuæe videti sav taj svet, raštrkan po parkovima i paviljonima, predstavnike mnogobrojnih grupa na jednom mestu. Osmotrila je grupu okupljenu u parku pored kanala, trenutno možda tri stotine ljudi, i nasmejala se.
<BR>&nbsp;&nbsp;&nbsp;&nbsp;&nbsp;Dan pre nego što je trebalo da poène sabor stigli su Švajcarci iz Terasa; ljudi su govorili da su bili ulogoreni napolju u roverima, èekajuæi dogovoreni datum. Sa sobom su doneli èitavo brdo procedura i protokola za sastanak, i dok su Naða i Art slušali Švajcarkinju kako opisuje naèinjene planove, Art munu Naðu laktom i šapnu: "Stvorili smo èudovište."
<BR>&nbsp;&nbsp;&nbsp;&nbsp;&nbsp;"Ma, ne", uzvrati Naða šapatom, radosno zagledana preko velikog središnjeg parka u treæi odeljak tunela sa južnog kraja, nazvan Lejto. Svetlarnik iznad njihovih glava bio je dugaèka bronzana pukotina na tamnoj tavanici, i svetlost jutra ispunjavala je cilindriènu odaju fotonskom kišom za kojom je žudela cele zime, posvuda smeða svetlost, iznad krovova od cigala stabla bambusa, borova i èempresa, blistava kao zelena voda. "Potrebna nam je struktura, jer bi inaèe bilo - ko u klin, ko u ploèu. Švajcarci su oblik bez sadržine, ako razumeš šta hoæu da kažem."
<BR>&nbsp;&nbsp;&nbsp;&nbsp;&nbsp;Art klimnu glavom. Bio je veoma brz, ponekad i nerazumljiv, zato što je skakao pet ili šest poteza unapred i pretpostavljao da ga ona sledi. "Ma, treba samo da popiju kavu sa anarhistima", promrmlja on, pa ustade i poðe obodom skupa.
<BR>&nbsp;&nbsp;&nbsp;&nbsp;&nbsp;I zaista, kada je Naða te veèeri sa Majom prolazila kroz Gurniju prema nizu otvorenih kuhinja pored kanala, naiðoše na Arta i videše da radi baš to što je rekao; vukao je Mihaila i još nekoliko ekstremnih bogdanovista prema stolu gde su Švajcarci, Jirgen, Maks, Sibila i Priska, veselo razgovarali sa grupom ljudi koja je stajala oko njih, prelazeæi sa jezika na jezik kao da su prevodilaèke VI, ali uvek zadržavajuæi isti živi, grleni švajcarski naglasak. "Art je optimist", reèe Naða Maji kada su pošle dalje.
<BR>&nbsp;&nbsp;&nbsp;&nbsp;&nbsp;"Art je idiot", odvrati Maja.
<BR>&nbsp;&nbsp;&nbsp;&nbsp;&nbsp;U dugaèkom tunelu utoèišta sada je bilo oko pet stotina posetilaca, predstavnika pedesetak grupa. Sabor je trebalo da poène narednog jutra, pa se te veèeri buèno veselilo, od Zakrosa do Falasarne; vremenski pomak bio je ispunjen divljom vikom i pesmom, arapsko lelekanje zajedno sa jodlovanjem, 'Waltzing Matilda' kao pratnja 'Marseljezi'.
<BR>
<BR>&nbsp;&nbsp;&nbsp;&nbsp;&nbsp;Naða je sledeæeg jutra dobro poranila, ali je Art veæ bio u paviljonu u parku Zakros. Premeštao je stolice u kružni poredak, u klasiènom stilu bogdanovista. Naða oseti ubod tuge, kao da je Arkadijev duh prošao kroz nju; bio bi presreæan zbog ovog sastanka, jer je èesto predlagao nešto slièno. Uzela je da pomaže Artu. "Rano si ustao."
<BR>&nbsp;&nbsp;&nbsp;&nbsp;&nbsp;"Probudio sam se i nisam mogao ponovo da zaspim." Bilo mu je potrebno brijanje. "Nervozan sam!"
<BR>&nbsp;&nbsp;&nbsp;&nbsp;&nbsp;Ona se nasmeja. "Arte, znaš da æe ovo trajati nedeljama."
<BR>&nbsp;&nbsp;&nbsp;&nbsp;&nbsp;"Da, ali poèeci su važni."
<BR>&nbsp;&nbsp;&nbsp;&nbsp;&nbsp;Do deset sati su sva sedišta bila zauzeta, a iza stolica se tiskalo još mnogo ljudi, tako da je paviljon bio potpuno ispunjen. Naða je stajala u pozadini Zigotovog dela kruga, radoznalo posmatrajuæi. Èinilo se da meðu prisutnima ima nešto više muškaraca nego žena, i domorodaca od doseljenika. Veæina ljudi bila je odevena u standardne jednodelne kombinezone - kombinezoni Crvenih bili su boje rðe - ali ih je bilo dosta u živopisnim tradicionalnim nošnjama: ogrtaèi, haljine, pantalone, odela, izvezene košulje, gole grudi, mnoštvo ogrlica, naušnica i drugog nakita. Svi bogdanovisti nosili su nakit ukrašen fobozitom, crnim materijalom koji je svetlucao tamo gde je bio iseèen ili uglaèan.
<BR>&nbsp;&nbsp;&nbsp;&nbsp;&nbsp;Švajcarci su stajali u sredini, ozbiljni u sivim odelima bankara, a Sibila i Priska nosile su tamnozelene haljine. Sibila objavi poèetak sastanka, a onda ona i ostali Švajcarci na smenu objasniše, do najsitnijih pojedinosti, program koji su sastavili, zastajuæi da odgovore na pitanja i pozivajuæi ljude da iznesu svoje mišljenje prilikom svake smene govornika. Dok je to trajalo, kroz obod skupa proðe grupa Sufija u blistavo belim košuljama i pantalonama, deleæi krèage sa vodom i šolje od bambusa, kreæuæi se sa uobièajenom lakoæom plesaèa. Kada je svako dobio èašu, delegati na èelu svake grupe nasuše vodu onima levo od sebe, i svi ispiše. Napolju, u gomili gledalaca, nalazio se sto gde se ljudi iz Vanuatua punili majušne šolje kavom, kafom i èajem, a Art ih je dodavao zainteresovanima. Naða se nasmeši kada ga je ugledala kako se provlaèi izmeðu ljudi kao usporeni Sufi, otpijajuæi iz šoljica koje je delio.
<BR>&nbsp;&nbsp;&nbsp;&nbsp;&nbsp;Program Švajcaraca trebalo je da poène nizom tematskih radionica, koje bi se održavale na otvorenom prostoru širom Zakrosa, Gurnije, Lejtoa i Malije. Sve radionice biæe snimljene. Zakljuèci, preporuke i pitanja poslužiæe kao osnova za raspravu koja bi se održavala sledeæeg dana na dva neprekidna zajednièka sastanka. Jedan od ova dva sastanka bavio bi se uglavnom problemom sticanja nezavisnosti, a drugi onim što bi usledio posle - sastanci po pitanju sredstava i ciljeva, kako je primetio Art kada je nakratko zastao pored Naðe.
<BR>&nbsp;&nbsp;&nbsp;&nbsp;&nbsp;Kada su Švajcarci završili sa opisivanjem programa, rad je mogao da poène; nikome nije palo na pamet da predloži sveèano otvaranje. Verner, koji je govorio poslednji, podsetio je ljude da æe prve radionice poèeti za jedan sat, i to je bilo sve. Sabor je bio otvoren.
<BR>&nbsp;&nbsp;&nbsp;&nbsp;&nbsp;Ali pre nego što su se okupljeni razišli, u pozadini Zigotovog dela kruga ustade Hiroko i polako poðe prema centru. Nosila je kombinezon zelene boje bambusa, i nije imala nikakav nakit - bila je to visoka, vitka prilika, bele kose, prirodnog držanja - a opet su svi gledali u nju. A kada je podigla ruke, svi koji su sedeli ustadoše. U tišini koja je usledila, Naða oseti kako zadržava dah. Ovog trenutka bismo mogli da prestanemo, pomisli ona. Da otkažemo sastanke - ovo je sve što nam je potrebno, naše zajednièko prisustvo na ovom mestu, zajednièko poštovanje prema jednoj osobi.
<BR>&nbsp;&nbsp;&nbsp;&nbsp;&nbsp;"Mi smo deca Zemlje", reèe Hiroko, dovoljno glasno da svi èuju. "No, ipak smo ovde, u tunelu lave na planeti Mars. Ne smemo da zaboravimo koliko je èudna takva sudbina. Život je posvuda zagonetka i dragoceno èudo, ali se ovde bolje oèituje njegova sveta sila. Zapamtimo to, i neka naš rad bude naše poštovanje."
<BR>&nbsp;&nbsp;&nbsp;&nbsp;&nbsp;Raširila je ruke, i njeni najbliži saradnici pevajuæi uðoše u središte kruga. Ostali poðoše za njima, sve dok prostor oko Švajcaraca nije bio ispunjen nepreglednim mnoštvom prijatelja, poznanika, stranaca.
<BR>
<BR>&nbsp;&nbsp;&nbsp;&nbsp;&nbsp;Radionice su se održavale u otvorenim paviljonima u parkovima, ili u prostorijama sa tri zida u javnim zgradama po ivicama parkova. Švajcarci su odredili male grupe koje æe voditi radionice, a ostali gosti bili su slobodni da prisustvuju sastanku prema interesovanju, tako da je na nekima bilo petoro, a na nekima i pedesetoro uèesnika.
<BR>&nbsp;&nbsp;&nbsp;&nbsp;&nbsp;Naða je provela prvi dan lutajuæi od radionice do radionice kroz èetiri najjužnija odeljka tunela. Opazila je da ih je dosta koji rade isto što i ona, a niko više nego Art, koji kao da se trudio da prati sve radionice, tako da je na svakom mestu mogao da uhvati samo po dve-tri reèenice.
<BR>&nbsp;&nbsp;&nbsp;&nbsp;&nbsp;Naišla je na radionicu u kojoj se raspravljalo o dogaðajima iz 2061. godine. Zainteresovalo ju je, mada ne i iznenadilo, kada je meðu prisutnima videla Maju, En, Saksa, Spensera, pa èak i Kojota, kao i Džeki Bun i Nirgala, i mnogo drugih. Prostorija je bila prepuna. Treba poèeti od poèetka, pomislila je, a mnoga pitanja o šezdeset prvoj ionako su ostala nerešena: Šta se, zapravo, dogodilo? Gde se pogrešilo, i zašto?
<BR>&nbsp;&nbsp;&nbsp;&nbsp;&nbsp;Ali veæ posle deset minuta slušanja oseti razoèaranje. Ljudi su bili uzrujani, njihova prebacivanja pristrasna i gorka. Naða je oseæala nemir kakav nije osetila godinama, preplavljena seæanjima na neuspeli ustanak.
<BR>&nbsp;&nbsp;&nbsp;&nbsp;&nbsp;Pogledala je oko sebe, pokušavajuæi da se usredsredi na lica, da potisne aveti u sebi. Saks, koji je sedeo pored Spensera, žmirkao je poput ptice; klimao je glavom dok je Spenser govorio kako ih je 2061. godina nauèila da je potrebna taèna procena prisutnih vojnih snaga u marsovskom sistemu. "To je neophodan uslov za bilo kakvu uspešnu akciju", reèe Spenser.
<BR>&nbsp;&nbsp;&nbsp;&nbsp;&nbsp;Ali ovaj retki trag zdravog razuma nadvikao je neko kome je to izgledalo kao izgovor za izbegavanje akcije - neki prvomarsovac, oèigledno, koji se zalagao za neodložnu ekotažu, i oružani napad na gradove.
<BR>&nbsp;&nbsp;&nbsp;&nbsp;&nbsp;Naða se živo priseti rasprave sa Arkadijem o istoj stvari, i atmosfera joj odjednom postade nepodnošljiva. Poèe da se probija prema sredini prostorije.
<BR>&nbsp;&nbsp;&nbsp;&nbsp;&nbsp;Kada su je prisutni primetili, nastade muk. "Ne mogu više da slušam kako se o ovome raspravlja vojnièkim jezikom", reèe ona. "Potrebno je razmotriti sam model revolucije. Arkadije je to propustio da uradi šezdeset prve, i dogodila se ona krvava zbrka. Èujte moje reèi - na Marsu ne može biti uspešne oružane revolucije. Sistem za održavanje života suviše je ranjiv."
<BR>&nbsp;&nbsp;&nbsp;&nbsp;&nbsp;Saks promuklo reèe: "Ali ako na površini postoje poslovi za život - uslovi za život - sistem za održavanje prestaje da bude tako... tako..."
<BR>&nbsp;&nbsp;&nbsp;&nbsp;&nbsp;Naða odmahnu glavom. "Na površini ne postoje uslovi za život, i još godinama ih neæe biti. Ali ako ih i bude, treba dobro razmisliti o revoluciji. Zato što su revolucije, èak i kada su bile uspešne, donele toliko razaranja i mržnje da je uvek dolazilo do strašnih povratnih dejstava. Reè je o prirodi samog metoda. Ako se odluèite za nasilje, stvarate sebi veèite neprijatelje. Za voðe se biraju bezobzirni ljudi, koji posle rata, ako ostanu na vlasti, èesto budu podjednako loši kao oni pre njih."
<BR>&nbsp;&nbsp;&nbsp;&nbsp;&nbsp;"Ne u... amerièkoj", reèe Saks, ukrštenih oèiju od napora da pravovremeno pronaðe prave reèi.
<BR>&nbsp;&nbsp;&nbsp;&nbsp;&nbsp;"To mi nije poznato. Ali uglavnom je istina. Nasilje raða mržnju, i novo nasilje. To je neizbežno."
<BR>&nbsp;&nbsp;&nbsp;&nbsp;&nbsp;"Da", reèe Nirgal, sa uobièajenim napetim izrazom lica, ne mnogo razlièitim od Saksove grimase. "Ali kada napadaju naša utoèišta i uništavaju ih, ne ostavljaju nam mnogo izbora."
<BR>&nbsp;&nbsp;&nbsp;&nbsp;&nbsp;Naða reèe: "Pitanje je ko šalje te snage? I ko su ljudi koji ih èine? Sumnjam da nam njihovi vojnici, svaki za sebe, misle zlo. U ovom èasu bi lako mogli da budu na našoj strani, umesto protiv nas. Trebalo bi da se usredsredimo na njihove nadreðene i vlasnike."
<BR>&nbsp;&nbsp;&nbsp;&nbsp;&nbsp;"De-ka-pi-ta-cija", reèe Saks.
<BR>&nbsp;&nbsp;&nbsp;&nbsp;&nbsp;"Ne sviða mi se kako zvuèi. Treba nam drugo ime za to."
<BR>&nbsp;&nbsp;&nbsp;&nbsp;&nbsp;"Penzija?" predloži Maja otrovno. Ljudi se nasmejaše, a Naða mrko pogleda staru pijateljicu.
<BR>&nbsp;&nbsp;&nbsp;&nbsp;&nbsp;"Prisilno povlaèenje s dužnosti", javi se Art, koji je bio upravo stigao, iz pozadine.
<BR>&nbsp;&nbsp;&nbsp;&nbsp;&nbsp;"Udar, mislite", reèe Maja. "Ne boriti se protiv èitave populacije na površini, veæ samo protiv voða i njihovih telohranitelja."
<BR>&nbsp;&nbsp;&nbsp;&nbsp;&nbsp;"A možda i protiv njihovih vojski", bio je uporan Nirgal. "Nemamo nikakvog pokazatelja da su nezainteresovani, niti neutralni."
<BR>&nbsp;&nbsp;&nbsp;&nbsp;&nbsp;"Nemamo. Ali hoæe li se boriti bez nareðenja voða?"
<BR>&nbsp;&nbsp;&nbsp;&nbsp;&nbsp;"Neki možda hoæe. To im je, uostalom, posao."
<BR>&nbsp;&nbsp;&nbsp;&nbsp;&nbsp;"Jeste, ali iza toga ne stoji jak zalog", reèe Naða, razmišljajuæi o tome dok je govorila. "Bez nacionalizma ili etnièkog pitanja, ili nekog drugog matiènog oseæanja, ne verujem da æe se ljudi boriti do smrti. Znaju da su slušali nareðenja èiji je cilj bio da se zaštite moæni. Ako bi se pojavio neki egalitarniji sistem, mogli bi da osete sukob odanosti."
<BR>&nbsp;&nbsp;&nbsp;&nbsp;&nbsp;"Penzijske pogodnosti", naruga se Maja, i ljudi se ponovo nasmejaše.
<BR>&nbsp;&nbsp;&nbsp;&nbsp;&nbsp;Ali Art opet reèe iz pozadine: "Šta nedostaje tim reèima? Ako ne želite da revolucija bude u obliku rata, potrebno vam je nešto što æe je zameniti, pa što to onda ne bi bila ekonomija? Nazovite to promenom prakse. U Praksisu rade isto kad govore o ljudskom kapitalu, ili bioinfrastrukturi... sve se oblikuje prema ekonomskim naèelima. To jeste na neki naèin besmisleno, ali utièe na one kojima je ekonomija najvažnija paradigma. U ove svakako spadaju i transnacionalke."
<BR>&nbsp;&nbsp;&nbsp;&nbsp;&nbsp;"Dakle", reèe Nirgal, sa osmehom, "smenimo lokalna rukovodstva, a njihovoj policiji dajmo povišicu i pošaljemo je na preobuku."
<BR>&nbsp;&nbsp;&nbsp;&nbsp;&nbsp;"Jeste, tako nešto."
<BR>&nbsp;&nbsp;&nbsp;&nbsp;&nbsp;Saks je odmahivao glavom. "Ne možemo do njih", reèe. "Samo sila."
<BR>&nbsp;&nbsp;&nbsp;&nbsp;&nbsp;"Moramo nešto da promenimo ako hoæemo da izbegnemo šezdeset prvu!" bila je uporna Naða. "Moramo dobro da promislimo o tome. Možda postoje istorijski modeli, ali ne oni koje ste pominjali. Nešto više nalik na plišane revolucije koje su oznaèile kraj sovjetskog doba, na primer."
<BR>&nbsp;&nbsp;&nbsp;&nbsp;&nbsp;"Ali ove su imale iza sebe nezadovoljno stanovništvo", reèe Kojot iz pozadine, "i dogodile su se u sistemu koji se raspadao. Ovde ne postoje takvi uslovi. Ljudima je prilièno dobro. Oseæaju se sreæni što su ovde."
<BR>&nbsp;&nbsp;&nbsp;&nbsp;&nbsp;"Ali Zemlja... u nevoljama", primeti Saks. "Raspad."
<BR>&nbsp;&nbsp;&nbsp;&nbsp;&nbsp;"Hmm", reèe Kojot i sede pored Saksa da to rasprave. Još je bilo muèno razgovarati sa Saksom, ali je bar bilo moguæe, zahvaljujuæi Mišelovom radu s njim. Naða se radovala, posmatrajuæi Kojota kako razgovara s njim.
<BR>&nbsp;&nbsp;&nbsp;&nbsp;&nbsp;Oko njih je rasprava otišla dalje. Ljudi su razmatrali teorije o revoluciji, a kada bi pokušali da se vrate na šezdeset prvu, osetio bi se teret starih nezadovoljstava i osnovno nepoznavanje onoga što se dogodilo u tim košmarnim mesecima. Ovo je u jednom trenutku postalo sasvim oèigledno, kada su se Mihail i neki bivši zatvorenici iz Koroljeva zakaèili oko toga ko je pobio èuvare.
<BR>&nbsp;&nbsp;&nbsp;&nbsp;&nbsp;Saks ustade i zamaja svojom VI iznad glave.
<BR>&nbsp;&nbsp;&nbsp;&nbsp;&nbsp;"Prvo potrebne èinjenice", zaškripa. "Onda dijaliza... analiza."
<BR>&nbsp;&nbsp;&nbsp;&nbsp;&nbsp;"Dobra ideja", odmah doèeka Art. "Bilo bi korisno ako bi ova grupa mogla da sastavi kratku istoriju rata koja bi bila podeljena uèesnicima sabora. Raspravu o revolucionarnoj metodologiji možemo da ostavimo za glavne sednice, zar ne?"
<BR>&nbsp;&nbsp;&nbsp;&nbsp;&nbsp;Saks klimnu glavom i sede. Dosta ljudi tada napusti sastanak, a ostali se primiriše i okupiše se oko Saksa i Spensera. Naða primeti da su to sada veæinom ratni veterani, ali i Džeki i Nirgal i još nekoliko domorodaca. Naða je videla neke radove o šezdeset prvoj, koje je Saks napisao u Barouzu, i nadala se da æe, uz svedoèenja drugih veterana, doæi do nekakvog osnovnog poimanja rata i njegovih glavnih uzroka - skoro vek i po kasnije, ali kao što je Art rekao kada mu je to pomenula, ništa neuobièajeno. Išao je pored nje sa rukom na njenom ramenu, naizgled nimalo zabrinut onim što je video tog jutra, u prvom dodiru sa rascepkanom strukturom podzemlja. "Malo je toga oko èega se slažu", priznao je on. "Ali to uvek tako poèinje."
<BR>
<BR>&nbsp;&nbsp;&nbsp;&nbsp;&nbsp;Bilo je kasno popodne drugog dana, kada je Naða svratila u radionicu posveæenu pitanju teraformiranja. Ovo je po Naðinoj oceni bio možda najkonfliktniji problem pred njima, o èemu je svedoèila i poseæenost sastanka; prostorija na rubu parka u Lejtu bila je krcata, pa je voditelj pre poèetka sastanka morao da ga preseli u park, na travnjak pored kanala.
<BR>&nbsp;&nbsp;&nbsp;&nbsp;&nbsp;Prisutni Crveni uporno su se držali stava da je teraformiranje prepreka njihovim nadanjima. Ako površina Marsa postane pogodna za život, dobiæe se kopnena površina jednaka Zemljinoj, i, s obzirom na teške probleme prenaseljenosti i zagaðenosti sredine na Zemlji, kao i na svemirski lift koji se tamo gradi kao parnjak onom na Marsu, gravitacioni bunari biæe savladani i svakako æe uslediti masovno iseljavanje, èime æe biti ugušena svaka moguænost da Mars stekne nezavisnost.
<BR>&nbsp;&nbsp;&nbsp;&nbsp;&nbsp;Pristalice teraformiranja, takozvani Zeleni, koji nisu bili organizovan pokret - tvrdili su da æe, kada površina postane pogodna za život, biti moguæe živeti bilo gde i da æe se podzemlje tada preseliti na površinu, gde æe biti daleko manje podložno kontroli i izloženo napadima, te tako u mnogo boljem položaju da preuzme vlast.
<BR>&nbsp;&nbsp;&nbsp;&nbsp;&nbsp;Ova dva stava bila su napadana i branjena u svakoj moguæoj kombinaciji i varijanti. Meðu prisutnima su bili i En Klejborn i Saks Rasel, u samom središtu skupa, sve èešæe se javljajuæi za reè, sve dok ostali prisutni nisu potpuno zamukli, uæutkani autoritetom ovo dvoje dugogodišnjih protivnika, i zadovoljili se da posmatraju njihov novi dvoboj.
<BR>&nbsp;&nbsp;&nbsp;&nbsp;&nbsp;Naða je nezadovoljno posmatrala ovaj sukob u nastanku, nespokojna zbog svojih prijatelja. Nije bila jedina na koju je prizor delovao uznemirujuæe. Veæina prisutnih gledala je èuveni video snimak Enine i Saksove polemike u Podbrežju, i svakako dobro znala njihovu prièu, jednu od velikih legendi o Prvih stotinu - mit iz vremena kada je sve bilo jednostavnije, kada su istaknute liènosti stajale iza jasno odreðenih stavova. Sada više ništa nije bilo jednostavno, i dok je dvoje neprijatelja ponovo stajalo suèeljeno usred ove živopisne skupine, u vazduhu se oseæao neobièan naboj, mešavina nostalgije, napetosti i kolektivnog oseæaja 'veæ viðenog', kao i želja (možda samo u meni, pomisli Naða gorko) da njih dvoje nekako naðu put do pomirenja, radi njih samih i radi svih ostalih.
<BR>&nbsp;&nbsp;&nbsp;&nbsp;&nbsp;Ali sada su bili tu, stojeæi u središtu skupa. En je veæ bila poražena u svetu, i njeno držanje kao da je svedoèilo o tome; bila je uzdržana, hladna, gotovo nezainteresovana; ona vatrena En sa video traka više nije postojala. "Kada površina bude pogodna za život", reèe ona - rekla je kada, primeti Naða, a ne ako - "milijarde njih nagrnuæe ovamo. Dokle god živimo u skloništima, logistika æe ogranièavati broj stanovnika na milione. A to je velièina populacije koja je potrebna za uspešnu revoluciju." Slegnula je ramenima. "Možete to da uèinite još danas, ako hoæete. Naša skloništa su skrivena, a njihova nisu. Otvorite ih; oni neæe imati kome da uzvrate - biæe mrtvi, i vi æete moæi da preuzmete vlast. Teraformiranje nam samo oduzima tu prednost."
<BR>&nbsp;&nbsp;&nbsp;&nbsp;&nbsp;"Ne želim da uèestvujem u tome", izlete Naði. "Znate kako je bilo u gradovima šezdeset prve."
<BR>&nbsp;&nbsp;&nbsp;&nbsp;&nbsp;Hiroko je bila prisutna, sedela je u pozadini i posmatrala, i sada prvi put progovori. "Ne želimo naciju nastalu u genocidu."
<BR>&nbsp;&nbsp;&nbsp;&nbsp;&nbsp;En slegnu ramenima. "Hteli biste revoluciju bez krvi, a to nije moguæe."
<BR>&nbsp;&nbsp;&nbsp;&nbsp;&nbsp;"Moguæe je", reèe Hiroko. "Svilena revolucija. Aerogelska revolucija. Sastavni deo areofanije. To je ono što hoæu."
<BR>&nbsp;&nbsp;&nbsp;&nbsp;&nbsp;"U redu", reèe En. Niko nije mogao da protivreèi Hiroko; to je bilo nemoguæe. "Ali i ako je tako, bilo bi lakše bez uslova za život na površini. Taj udar o kome govorite - mislim, razmislite o tome. Ako zauzmete elektrane u najveæim gradovima i kažete 'Sada imamo kontrolu', stanovništvo æe se složiti, iz potrebe. Ako ovde bude milijardu ljudi, na otvorenom, a vi smenite neke ljude sa položaja i objavite da imate kontrolu, verovatno æe vam reæi 'Kontrolu - nad èim?' i ignorisati vas."
<BR>&nbsp;&nbsp;&nbsp;&nbsp;&nbsp;"Ovo", reèe Saks polako. "Ovo znaèi... preuzeti vlast... dok površina nepogodna za život. Onda nastaviti proces... kao nezavisni."
<BR>&nbsp;&nbsp;&nbsp;&nbsp;&nbsp;"Stalno æe vrebati na vas", reèe En. "Kada vide da se površina otvara, doæi æe po vas,"
<BR>&nbsp;&nbsp;&nbsp;&nbsp;&nbsp;"Neæe... ako tamo... doðe do raspada", reèe Saks.
<BR>&nbsp;&nbsp;&nbsp;&nbsp;&nbsp;"Transnacionalke kontrolišu situaciju", reèe En. "Budite sigurni da je tako."
<BR>&nbsp;&nbsp;&nbsp;&nbsp;&nbsp;Saks ju je pažljivo posmatrao, i umesto da odbacuje njene stavove, kao što je èinio u nekadašnjim raspravama, bio je usredsreðen na njih, posmatrajuæi je još pomnije, trepæuæi dok je promišljao njene reèi, a zatim odgovarajuæi sa veæim oklevanjem nego što se moglo objasniti otežanim govorom. Gledajuæi njegovo izmenjeno lice, Naði se povremeno èinilo da ovaj put sa njom raspravlja neko drugi, ne Saks veæ njegov brat, instruktor plesa ili bivši bokser sa slomljenim nosem i govornom manom, koji se strpljivo trudi da pronaðe prave reèi, èesto bez uspeha.
<BR>&nbsp;&nbsp;&nbsp;&nbsp;&nbsp;No, uèinak je bio isti. "Teraformiranje... nepovratno", zaškripa on. "Bilo bi taktièki teško... tehnièki teško... zapoèeti... zaustaviti ga. Napor jednak... veæ uèinjenom. A možda ne bi ni... I... životna sredina može da bude... oružje... u našem sluèaju... našoj stvari. I sad i bilo kad."
<BR>&nbsp;&nbsp;&nbsp;&nbsp;&nbsp;"Kako?" upita nekoliko njih, ali Saks nije odgovorio. Bio je usredsreðen na En, koja ga je radoznalo posmatrala, kao da ga žali.
<BR>&nbsp;&nbsp;&nbsp;&nbsp;&nbsp;"Ako površina treba da postane pogodna za život", reèe mu ona, "onda Mars predstavlja neizmerno blago za transnacionalke. Možda èak i njihov spas, ako dole stvari poðu zaista loše. Tada mogu da doðu ovamo, na svoj novi svet, i puste da Zemlja ode do ðavola. Ako je to istina, nema nam nade. Videli ste šta se dogodilo šezdeset prve. Na raspolaganju im je ogromna vojna sila, koju æe upotrebiti da saèuvaju vlast ovde."
<BR>&nbsp;&nbsp;&nbsp;&nbsp;&nbsp;Slegnula je ramenima. Saks je treptao dok je razmišljao o ovome; èak je i klimao glavom. Posmatrajuæi ih, Naða oseti kako joj se cepa srce; bili su toliko hladni kao da ih nije briga ili kao da je onaj deo njih koji brine bio nadjaèan onim ravnodušnim, pa je vaga pretegnula na stranu govora. En je podseæala na ostarelog zemljoradnika sa starih dagerotipija, a Saks je bio bezlièno šarmantan - oboje kao da su bili na pragu sedme decenije, tako da je Naði bilo teško da veruje da, zapravo, imaju preko sto dvadeset godina, i ona sa njima, da su neljudski stari i tako... izmenjeni... istrošeni, preiskusni, prezasiæeni... ili da su, u najmanju ruku, odavno ostavili iza sebe vreme kada je mogla da ih uzruja puka razmena reèi. Imali su vremena da saznaju koliko reèi malo znaèe. Zato su zaæutali, gledajuæi jedno drugo u oèi, zarobljeni u dijalektici gotovo lišenoj gneva.
<BR>&nbsp;&nbsp;&nbsp;&nbsp;&nbsp;Ali su zato drugi više nego dovoljno nadoknadili njihovu zamišljenost, a mlade usijane glave osule su je drvljem i kamenjem. Mlaði Crveni smatrali su teraformiranje za sastavni deo imperijalnog procesa; u poreðenju sa njima, En je bila umerena, jer su se u svojoj pomami okomili i na Hiroko: "Ne zovite to areoformiranjem", doviknu joj jedna mlada, visoka žena meðu njima, plavokosa Valkira, van sebe od besa zbog upotrebe te reèi, a Hiroko se mirno zagleda u nju, "kad je ono na šta mislite i što radite u stvari teraformiranje. Nazvati to areoformiranjem jeste prokleta laž."
<BR>&nbsp;&nbsp;&nbsp;&nbsp;&nbsp;"Mi teraformiramo planetu", reèe joj Džeki, "a planeta areoformira nas."
<BR>&nbsp;&nbsp;&nbsp;&nbsp;&nbsp;"I to je laž!"
<BR>&nbsp;&nbsp;&nbsp;&nbsp;&nbsp;En ju je posmatrala tvrdim pogledom. "Te reèi sam èula od tvog dede", reèe, "pre mnogo godina. To ti je verovatno poznato. Ali do dana današnjeg nisam uspela da saznam šta areoformiranje, zapravo, znaèi."
<BR>&nbsp;&nbsp;&nbsp;&nbsp;&nbsp;"To je nešto što se dogodilo svima koji su se rodili ovde", reèe Džeki ubeðeno.
<BR>&nbsp;&nbsp;&nbsp;&nbsp;&nbsp;"Kako to? Ako ste roðeni na Marsu - po èemu ste drugaèiji?"
<BR>&nbsp;&nbsp;&nbsp;&nbsp;&nbsp;Džeki se zajapuri. "Kao i za ostale domoroce, Mars je za mene sve što znam i do èega mi je stalo. Odrasla sam u društvu koje je mešavina delova više starih zemaljskih kultura, sraslih u sasvim novu, marsovsku pojavu."
<BR>&nbsp;&nbsp;&nbsp;&nbsp;&nbsp;En slegnu ramenima. "Ne vidim u èemu si toliko posebna. Podseæaš me na Maju."
<BR>&nbsp;&nbsp;&nbsp;&nbsp;&nbsp;"Idi do ðavola!"
<BR>&nbsp;&nbsp;&nbsp;&nbsp;&nbsp;"Kao što bi rekla i Maja. Eto koliko si, kao što kažeš, areoformirana. Mi smo ljudi i ostaæemo ljudi, bez obzira na ono što je rekao Džon Bun. Govorio je on mnogo toga, i ništa se nije ostvarilo."
<BR>&nbsp;&nbsp;&nbsp;&nbsp;&nbsp;"Još nije", reèe Džeki. "Ali proces je usporen jer je u rukama ljudi koji pedeset godina nisu smislili ništa novo." Meðu mlaðima se mnogi nasmejaše na ovo. "I kojima je u navici da u politièku raspravu ubacuju neosnovane liène uvrede."
<BR>&nbsp;&nbsp;&nbsp;&nbsp;&nbsp;Stajala je i posmatrala En, naizgled mirna i opuštena, ali sevajuæi oèima, što je Naðu podsetilo na to koliko je Džeki moæna. Nije bilo sumnje da gotovo svi domoroci stoje iza nje.
<BR>&nbsp;&nbsp;&nbsp;&nbsp;&nbsp;"Ako se ovde nismo promenili", Hiroko upita En, "kako objašnjavaš Crvene? Kako objašnjavaš areofaniju?"
<BR>&nbsp;&nbsp;&nbsp;&nbsp;&nbsp;En slegnu ramenima. "To su izuzeci."
<BR>&nbsp;&nbsp;&nbsp;&nbsp;&nbsp;Hiroko odmahnu glavom. "U nama je duh ovog sveta. Predeo ima veliki uticaj na ljudsku psihu. Ti prouèavaš oblike tla, i pripadaš Crvenima. Zato moraš da priznaš da je ovo istina."
<BR>&nbsp;&nbsp;&nbsp;&nbsp;&nbsp;"Jeste, za neke", odvrati En, "ali ne za sve. Veæina ljudi uglavnom ne oseæa duh mesta. Jedan grad je kao drugi... zapravo, potpuno su zamenjivi u svim važnim stvarima. I kad ljudi doðu u neki grad na Marsu, vide li razliku? Ne, jer je nema. Zato ne obraæaju pažnju na to da uništavaju zemlju izvan gradova više nego što su obraæali pažnju na Zemlji."
<BR>&nbsp;&nbsp;&nbsp;&nbsp;&nbsp;"Te ljude moguæe je nauèiti da misle drugaèije."
<BR>&nbsp;&nbsp;&nbsp;&nbsp;&nbsp;"Mislim da nije. Kasno je za to. U najboljem sluèaju, možete ih prisiliti da rade drugaèije. Ali to nije areoformiranje, to je indoktrinacija, logori za prevaspitavanje, kako god hoæete. Fašistièka areofanija."
<BR>&nbsp;&nbsp;&nbsp;&nbsp;&nbsp;"Ubeðivanje", uzvrati Hiroko. "Propagiranje, poduèavanje pomoæu primera, poduèavanje na osnovu èinjenica. Nije potrebno nametati se."
<BR>&nbsp;&nbsp;&nbsp;&nbsp;&nbsp;"Aerogelska revolucija", reèe En sarkastièno. "Ali aerogel ima malo uticaja na projektile."
<BR>&nbsp;&nbsp;&nbsp;&nbsp;&nbsp;Nekoliko ljudi progovori uglas, i nit razgovora se na trenutak prekide; diskusija se smesta razbi u stotinu manjih rasprava, jer je mnogo njih poželelo da kaže nešto što su zadržavali za sebe. Bilo je oèigledno da to može da traje satima, pa èak i danima.
<BR>&nbsp;&nbsp;&nbsp;&nbsp;&nbsp;En i Saks sedoše na svoja mesta. Naða se probi iz gomile, tresuæi glavom. Na ivici skupa nalete na Arta, koji je takoðe odmahivao glavom, u èudu. "Da ne poveruješ", reèe.
<BR>&nbsp;&nbsp;&nbsp;&nbsp;&nbsp;"Veruj."
</P></TD></TR></TABLE>
<P class="next">
<A HREF=p32.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
