<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>13. ISCELITELJKA
<P>&nbsp;&nbsp;&nbsp;&nbsp;&nbsp;San mu je još zastirao vid; isprva nije video ništa sem zbijenog, zlokobnog svetla drveæa. Ali ona je ugrožavala njegov prsten. Bio je ljubomoran na svoje belo zlato. Spavao ili ne, nije nameravao da joj ga preda. Borio se da usmeri pogled, borio se da iziðe iz skloništa dovoljno daleko da joj odvuèe pažnju.
<BR>&nbsp;&nbsp;&nbsp;&nbsp;&nbsp;Nežan dodir njenog dlana otro mu je mreže sa oèiju, te je ustanovio da može da je vidi.
<BR>&nbsp;&nbsp;&nbsp;&nbsp;&nbsp;"Lena?" ponovo je zastenjao.
<BR>&nbsp;&nbsp;&nbsp;&nbsp;&nbsp;Pred njim je stajala tamna, blatnjava žena, kose nalik na zamršenu smeðu travu, staraèkog lica nepravilnog i grubog oblika, kao da je nespretno izvajano od gline. Kapuljaèa ofucanog mrkozelenog ogrtaèa pokrivala joj je èelo, a oèi su joj bile smeðe kao meko blato, neoèekivano i upadljivo smeðe, kao da su joj oène jabuèice bile ispunjene nekom liènom odanošæu koja joj je osvetljavala zenice... kao da je u crnom, oblom prostoru izmeðu uma i spoljašnjeg sveta postojalo nešto što je dala u zamenu za redak, ogroman teret moæi. Ipak, dok ga je gledala, u njenim oèima nije bilo pouzdanja ni sigurnosti; život koji joj je dao takav pogled bio je daleko iza nje. Sada je bila stara i plašljiva. Glas joj je zašuštao nalik na pucketanje drevnog pergamenta. "Lena?"
<BR>&nbsp;&nbsp;&nbsp;&nbsp;&nbsp;"Jesi li još živa?"
<BR>&nbsp;&nbsp;&nbsp;&nbsp;&nbsp;"Jesam li...? Ne, ja nisam tvoja Lena. Ona je mrtva... ako je suditi po tvom izgledu. Milosti."
<BR>&nbsp;&nbsp;&nbsp;&nbsp;&nbsp;Milosti, bezglasno je ponovio.
<BR>&nbsp;&nbsp;&nbsp;&nbsp;&nbsp;"To je delo amanibhavama. Možda si oèuvao život jeduæi ga - ali sigurno znaš da je to otrov za tebe, hrana suviše moæna za ljudsko telo."
<BR>&nbsp;&nbsp;&nbsp;&nbsp;&nbsp;"Jesi li još živa?" lukavo je ponovio. Time se prerušio, zaštitio onaj deo sebe koji je izišao iz skrovišta i sna da bi zaštitio prsten. Samo ga je ranjavost lica spreèila da se nasmeši nad sopstvenom prepredenošæu.
<BR>&nbsp;&nbsp;&nbsp;&nbsp;&nbsp;"Možda i nisam", uzdahnula je žena, "ali nije važno. Ne znaš o èemu govoriš. Bolestan si od hladnoæe i lud od otrova... i... ima još neka bolest u tebi koju ne razumem."
<BR>&nbsp;&nbsp;&nbsp;&nbsp;&nbsp;"Zašto nisi mrtva?"
<BR>&nbsp;&nbsp;&nbsp;&nbsp;&nbsp;Unela mu se u lice. "Slušaj me. Znam da je na tebi ruka zbunjenosti... ali slušaj me. Slušaj i pamti moje reèi. Nekako si zašao u šumu Morinmos. Ja sam... isceliteljka, Neomeðena koja se posvetila radu leèenja. Pomoæi æu ti... zato što ti je potrebna pomoæ, zato što belo zlato pokazuje da se u Domaji dešavaju ozbiljne stvari... i zato što je Šuma smogla glas da me prizove tebe radi, iako to ni ja ne razumem."
<BR>&nbsp;&nbsp;&nbsp;&nbsp;&nbsp;"Video sam kako te ubija." Grubo kreštanje Kovenantovog glasa zvuèalo je kao užas i bol, ali duboko u sebi on je uživao u sopstvenoj lukavosti.
<BR>&nbsp;&nbsp;&nbsp;&nbsp;&nbsp;Povukla je lice, ali nièim drugim nije pokazala reakciju na ono što je upravo èula. "Došla sam ovamo iz... iz mog života... zato što je nemirni dremež šume odgovarao mojoj potrebi za odmorom. Ja sam isceliteljka i Morinmos mi to dozvoljava. I sada mi govori... zbilja ozbiljne stvari. Ah, milosti. U mom srcu stoji da i sam Kolos... pa, lutam okolo. Veæ mnogo godina mi je ovde dom. Nauèila sam da govorim samo sopstvenog zadovoljstva radi."
<BR>&nbsp;&nbsp;&nbsp;&nbsp;&nbsp;"Video sam."
<BR>&nbsp;&nbsp;&nbsp;&nbsp;&nbsp;"Zar me ne èuješ?"
<BR>&nbsp;&nbsp;&nbsp;&nbsp;&nbsp;"Probo te je drvenim bodežom. Video sam krv."
<BR>&nbsp;&nbsp;&nbsp;&nbsp;&nbsp;"Milosti! Zar je tvoj život tako nasilan? No, da ostavimo i to. Ne èuješ me... pao si predaleko pod amanibhavam. Bio nasilan ili ne, moram ti pomoæi. Dobro je što mi oèi nisu zaboravile posao. Vidim da si preslab da mi naudiš, ma koji ti bio cilj."
<BR>&nbsp;&nbsp;&nbsp;&nbsp;&nbsp;Slab, ponovio je u sebi. Rekla je istinu; bio je suviše nemoæan èak i da stegne pesnicu kako bi zaštitio burmu. "Jesi li se vratila da me progoniš?" dahnuo je. "Da me okriviš?"
<BR>&nbsp;&nbsp;&nbsp;&nbsp;&nbsp;"Prièaj ako moraš", šuškavo je rekla, "ali ja te neæu slušati. Pozabaviæu se svojim poslom." Zastenjala je, podigla se na noge i ukoèeno se udaljila od njega.
<BR>&nbsp;&nbsp;&nbsp;&nbsp;&nbsp;"To je to", nastavio je, podstakut besmislenim unutrašnjim oduševljenjem. "To je to, je li? Vratila si se da me muèiš. Nisi zadovoljna što sam ga ubio. Gurnuo sam mu taj nož skroz kroz srce, ali ti nisi zadovoljna. Hoæeš još da me povrediš. Hoæeš da poludim od razmišljanja o svemu onom za šta sam kriv. Obavio sam posao za Kletnika i došla si da me muèiš zbog toga. Ti i tvoja krv! Gde si bila kada je bilo važno šta se dešava sa mnom? Zašto nisi pokušala da mi se osvetiš kada sam te silovao? Zašto si èekala sve dosad? Da si me onomad naterala da platim za to što sam uèinio, možda bih ranije shvatio šta se dešava. Kolika velikodušnost! Okrutno. Oh, Lena! Uopšte nisam shvatio šta ti èinim sve dok nije bilo kasno, prekasno. Nisam znao. Šta sad èekaš? Muèi me! Potreban mi je bol!"
<BR>&nbsp;&nbsp;&nbsp;&nbsp;&nbsp;"Potrebna ti je hrana", promrmljala je isceliteljka kao da joj se gadi. Jednom rukom mu je stegnula vilicu neobièno èvrstim zahvatom, a drugom mu je u usta ubacila dve-tri blagovnjaèe. "Progutaj seme. I ono æe ti koristiti."
<BR>&nbsp;&nbsp;&nbsp;&nbsp;&nbsp;Hteo je da ispljune alianthu, ali od njenog stiska morao je da žvaæe i protiv volje. Drugom rukom mu je gladila grlo dok nije progutao, a onda mu je dala još bobica. Uskoro ga je naterala da pojede nekoliko zalogaja. Mogao je da oseti kako se hrana širi po njemu, ali iz nekog razloga više je podsticala duboki san nego lukavost. Uskoro se više nije seæao šta govori. Nevoljna pospanost sijala je sa drveæa pravo u njega. Nije mogao da se odupre kada ga je isceliteljka podigla sa trave.
<BR>&nbsp;&nbsp;&nbsp;&nbsp;&nbsp;Stenjuæi od napora, odizala je mlitavo telo sve dok joj nije bio napola uspravljen u rukama. Onda ga je naslonila sebi na leða, prebacila mu ruke sebi preko ramena i uhvatila ga za podlaktice kao za drške na teretu. Stopala su se vukla za njim; klatario se na njenim pogurenim ramenima. Ipak je nosila njegovu težinu, teglila ga kao mrtav zvežljaj u bledobelu noæ Morinmosa.
<BR>&nbsp;&nbsp;&nbsp;&nbsp;&nbsp;Onako uspavanog, muèno ga je vukla sve dalje i dalje u tajne dubine Šume. Kako su se udaljavali od ivice šume, zalazili su u sve topliji vazduh i veæe zdravlje... podruèje u kome proleæe nije prigušeno zimom poglavara Kletnika. Lišæe se umnožavalo i širilo da zaogrne grane oko ptièijih gnezda; mahovina, trava i šumske životinjice pojavljivali su se u sve veæem broju. Na ovom mestu je vladao odbrambeni duh... opirao se hladnoæi, podsticao rast, potvrðivao prirodnu sklonost Morinmosa da pupi, stvara sok i raste. Izgledalo je kao da su se vratili drevni Šumnici i doneli sa sobom šumi staru svest o sebi.
<BR>&nbsp;&nbsp;&nbsp;&nbsp;&nbsp;No, èak i u ovom skrivenom srcu Morinmos nije bio neosetljiv na rušilèki uticaj Opakog. Temperatura se podigla iznad taèke mržnjenja, ali nije se penjala dalje. Lišæe nije imalo proleænu bujnost; raslo je tanko, u tamnim, mraènim busenima umesto u krepkom zelenilu. Životinje su imale zimsku dlaku razapetu preko kostiju suviše šiljatih za pravo proleæe. Ako se Šumnik zbilja i vratio u Morinmos, nedostajala mu je moæ prethodnika.
<BR>&nbsp;&nbsp;&nbsp;&nbsp;&nbsp;Ne, pre je izgledalo kao da se monolitni Kolos jeseni izvukao iz dugog sna i pružio ruku u odbranu Šume. A još je bilo verovatnije da je Kaeroil Divogornik posegnuo iz sigurnosti Garotinog èestara kako bi uèinio ono što može da sa velike razdaljine zaštiti Mornimos.
<BR>&nbsp;&nbsp;&nbsp;&nbsp;&nbsp;Ipak, jenjavanje zime bilo je blagodat za drveæe i stanovnike šume. Održalo je u životu mnoga biæa koja bi uginula meðu prvima kada je poglavar Kletnik presreo proleæe. To je bio jedan od razloga što je Neomeðena isceliteljka teglila Kovenanta na leðima. Odbrambeni duh nije samo trpeo njih dvoje; prizvao je nju radi njega. Nije mogla da odbije. Iako je bila stara i Kovenant joj je bio bolno težak, održavala se sisajuæi vlagu iz mahovine i probijala se ka domu skrivenom meðu tajnama Šume.
<BR>&nbsp;&nbsp;&nbsp;&nbsp;&nbsp;Sjaj drveæa pretoèio se u prigušeno sivilo zore pre nego što je završila putovanje u niskoj peæini na ivici brda. Odgurnula je u stranu mahovinu koja je zaklanjala mali ulaz, ušla i uvukla za sobom Kovenanta u skromnu jedinu prostoriju svog boravišta.
<BR>&nbsp;&nbsp;&nbsp;&nbsp;&nbsp;Peæina nije bila velika. Bila je taman toliko visoka da se može uspraviti u središtu, a ovalni pod bio je jedva petnaestak stopa širok. Ali bila je udoban dom za jednu osobu. Meka glina zidova pružala je dovoljno udobnosti, kao i krevet od nagomilanog suvog lišæa. Bila je topla, zaštiæena od zime. A kada su se ostala svetla povukla, bila je osvetljena tajanstvenim prepletom korenja koje je pridržavalo zidove i tavanicu. U ovoj podzemnoj bezbednosti mala kuhinjska vatra nije predstavljala opasnost po Šumu.
<BR>&nbsp;&nbsp;&nbsp;&nbsp;&nbsp;Osim oskudnog ugljevlja koje ju je oèekivalo uz jedan zid, imala je i malu posudu obluèka. Umorno je zbacila Kovenanta na krevet, otvorila obluèak i njegovom toplotom podstakla vatru. Onda je spustila staraèke kosti na pod i dugo tako ostala, odmarajuæi se.
<BR>&nbsp;&nbsp;&nbsp;&nbsp;&nbsp;Jutro je veæ prilièno odmaklo kada je vatra poèela da trne. Uzdahnula je i ustala da podstakne plamen i zgotovi sebi jelo. Pojela ga je ni ne pogledavši Kovenanta. Nije bio u stanju da jede èvrstu hranu. Kuvala je i jela da sebi pribavi snagu, jer njen osobeni naèin leèenja zahtevao je snagu... toliko snage da je iscrpla svoje rezerve hrabrosti pre nego što je zašla u srednje godine, pa je ostavila posao i povukla se u Morinmos da tu provede ostatak svojih dana. Prošle su decenije... èetiri ili pet, nije više znala... od kako je pobegla; a tokom tog vremena živela je u miru i spokojstvu sa godišnjim dobima Šume, verujuæi da su zadaci njenog života završeni.
<BR>&nbsp;&nbsp;&nbsp;&nbsp;&nbsp;No, èak se i Morinmos uznemirio da bi je vratio njenom poslu. Bila joj je potrebna snaga. Primorala je sebe da pojede obilan obrok, a onda je opet poèinula.
<BR>&nbsp;&nbsp;&nbsp;&nbsp;&nbsp;No, konaèno se pripremila da poène sa poslom. Postavila je posudu sa oganj-kamenovima na policu u zidu tako da je toplo žuto svetlo padalo taèno po Kovenantu. Još je spavao i to ju je umirilo; nije želela da se suoèi ni sa njegovim ludaèkim brbljanjem ni sa njegovim protivljenjem. Ali ponovo su je uplašile razmere njegove bolesti. Nešto ga je prožimalo sve do kostiju, nešto što nije mogla da prepozna ni razume. Bilo je toliko nepoznato da ju je podseæalo na stare noæne more u kojima je plašila sebe pokušavajuæi da izleèi Opakog.
<BR>&nbsp;&nbsp;&nbsp;&nbsp;&nbsp;Otvoren prelom èlanka mogla je da razume; promrzle i ranjave ruke i stopala spadali su u njeno iskustvo i videla je da æe moæi i sami da se zacele, ako dovoljno dugo budu bili na toplom; obrazi, nos i uši, ispucale usne sa èudnim ožiljkom sa jedne strane, neèisto zaraslo èelo, sve to nije bilo problem. Ali ono što je amanibhavam uèinio sa njegovim umom bilo je sasvim drugaèije. Od toga su mu se uspavane oèi toliko groznièavo iskolaèile da je kroz kapke mogla da vidi svaki trzaj i odblesak njegovih bolesnih snova; èelo mu se naboralo od mrštenja usled bola ili besa; šake su mu bile zgrèene u strašne pesnice, tako da ne bi uspela da mu uzme belo zlato èak i da se usudila da ga dodirne. A osnovna bolest u njemu bila je nešto sasvim drugo. Nasluæivala je da je na neki naèin prepletena sa njegovim ludilom. Plašila se da svojom moæi dodirne to zlo.
<BR>&nbsp;&nbsp;&nbsp;&nbsp;&nbsp;Da bi se umirila, poluglasno je pevušila staru pesmu.
<BR>
<BR>&nbsp;&nbsp;&nbsp;&nbsp;&nbsp;Kad stvari doðu do kraja,
<BR>&nbsp;&nbsp;&nbsp;&nbsp;&nbsp;malo je moæi u meni:
<BR>&nbsp;&nbsp;&nbsp;&nbsp;&nbsp;kao posuda što èuva
<BR>&nbsp;&nbsp;&nbsp;&nbsp;&nbsp;Sok svojih kostiju držim
<BR>&nbsp;&nbsp;&nbsp;&nbsp;&nbsp;dok srž u njima kuva.
<BR>
<BR>&nbsp;&nbsp;&nbsp;&nbsp;&nbsp;Kad stvari doðu do kraja,
<BR>&nbsp;&nbsp;&nbsp;&nbsp;&nbsp;malo je snage u meni:
<BR>&nbsp;&nbsp;&nbsp;&nbsp;&nbsp;tek alatka sam bedna.
<BR>&nbsp;&nbsp;&nbsp;&nbsp;&nbsp;Rad je u ruci što drži,
<BR>&nbsp;&nbsp;&nbsp;&nbsp;&nbsp;a ta je samo jedna.
<BR>
<BR>&nbsp;&nbsp;&nbsp;&nbsp;&nbsp;Kad stvari doðu do kraja,
<BR>&nbsp;&nbsp;&nbsp;&nbsp;&nbsp;nema života u meni.
<BR>&nbsp;&nbsp;&nbsp;&nbsp;&nbsp;Samo sam neèije breme:
<BR>&nbsp;&nbsp;&nbsp;&nbsp;&nbsp;Posao traje dok hrabrosti ima:
<BR>&nbsp;&nbsp;&nbsp;&nbsp;&nbsp;kao seme.
<BR>
<BR>&nbsp;&nbsp;&nbsp;&nbsp;&nbsp;Iako se tek borila da smogne srèanost, poèela je pripreme. Prvo je skuvala tanku èorbu od vrele vode i sitnog praha koji je uzela iz kožne kese što je spadala u njenu oskudnu imovinu. Time je nahranila Kovenanta, ne budeæi ga. To mu je produbilo san, uèinilo ga dovoljno mirnim i nesvesnim da se ne bi mogao razbuditi èak i da mu život zavisi od toga. Tada, kada je bio potpuno nesposoban da joj se suprotstavi, poèela je da ga svlaèi.
<BR>&nbsp;&nbsp;&nbsp;&nbsp;&nbsp;Polako, koristeæi sopstveno oklevanje da produbi potpunost priprema, uklonila mu je svu odeæu i oprala ga od glave do pete. Pošto je sprala pauèinu, prljavštinu, stari znoj i skorenu krv, pažljivo ga je prepipala, nežno ga razgledala kako bi se uverila da poznaje dubinu povreda. Postupak je potrajao, ali bio je prebrzo gotov za njenu nespremnu hrabrost.
<BR>&nbsp;&nbsp;&nbsp;&nbsp;&nbsp;Još oklevajuæi, izvukla je iz svojih stvari jednu od retkih kojima se ponosila... dugaèku, vešto izatkanu belu košulju, naèinjenu od tkanine tanke i èvrste, lake za nošenje i pune topline. Dobila ju je pre više desetina godina od velike tkalje iz Vitog Drvograda, èiji je život spasla rizikujuæi svoj. Seæanje na tu zahvalnost bilo joj je dragoceno, pa je dugo zadržala košulju u drhtavim staraèkim rukama. Sada je bila stara, stara i sama; nije joj bila potrebna gizdavost. Iskrzani ogrtaè dovoljno æe joj dobro poslužiti kao odeæa i dok je živa i posle toga. Sa reèitim pogledom u tamnim oèima, odnela je košulju do Kovenanta i pažljivo ga obukla.
<BR>&nbsp;&nbsp;&nbsp;&nbsp;&nbsp;Dah joj se skratio od napora pri pomicanju mlitavog, uspavanog tela, pa se ponovo odmorila, mrmljajuæi po staroj navici. "Ah, milosti, milosti. Ovo je posao za mlade... za mlade. Odmaram se i odmaram, ali ne postajem mlada. Pa, nije važno. Nisam došla u Morinmos radi potrage za mladošæu. Došla sam jer sam izgubila hrabrost da radim. Zar je nisam ponovo našla... za svo ovo vreme? Ah, ali vreme nije iscelitelj. Telo stari... a sada surova zima okiva svet... dok se hrabrost ne obnavlja. Milosti, milosti. Hrabrost pripada mladima, a ja sam stara... stara.
<BR>&nbsp;&nbsp;&nbsp;&nbsp;&nbsp;Ipak, oèito je da se dešavaju ozbiljne stvari... ozbiljne i strašne. Belo zlato! Sedmice mi! Belo zlato. A ova zima je delo Opakog, iako se Morinmos odupire. Ah, tu su neki strašni ciljevi... teret ovog èoveka navaljen je na mene zbog nekog strašnog cilja. Ne mogu... ne smem da odbijem. Ne smem! Ah, milosti, toliko se bojim. Stara sam... ne moram da se bojim... ne, ne bojim se smrti. Ali bol. Bol. Imaj milosti... imaj milosti za mene, nemam hrabrosti za taj posao."
<BR>&nbsp;&nbsp;&nbsp;&nbsp;&nbsp;No, Kovenant je i dalje ležao na njenom krevetu kao zahtev koji se ne može odbiti, naèinjen od slomljenih kostiju, krvi i uma, i pošto je kratko odremala, ponovo se pribrala. "Pa, i to æu morati da zanemarim. Ni gunðanje nije iscelitelj. Moraæu to da zanemarim i da obavim svoj posao."
<BR>&nbsp;&nbsp;&nbsp;&nbsp;&nbsp;Kruto se podigla na noge i pošla do daljeg kraja peæine gde je držala drva. Èak i sada se duboko u sebi nadala da æe ustanoviti kako nema dovoljno drveta; tako bi morala da traga po šumi za opalim mrtvim granama i granèicama pre nego što poène svoj glavni posao. Ali kamara drva bila je dovoljno velika. Nije se mogla praviti da to zahteva novo odlaganje. Prenela je najveæi deo drva do vatre i suoèila se sa poèetkom posla.
<BR>&nbsp;&nbsp;&nbsp;&nbsp;&nbsp;Prvo je uzela posudu obluèka sa police iznad Kovenanta i napravila u središtu vatre mesto za nju, tako da doda toplinu i svetlost postojeæem žaru. Onda je, dahæuæi veæ od pomisli na ono što smera, poèela da priprema vatru. Ložila ju je, podsticala suvim, tvrdim drvetom, sve dok se plamen nije podigao ka tavanici peæine, a od vreline joj izbile graške znoja na staraèkim obrvama. A kada se vazduh ispunio tihim brujanjem plamena, povijajuæi ka unutra mahovinastu zavesu na ulazu, ponovo je uzela vreæicu praha kojim je naèinila èorbu. Stegla je kesu u pesnici i opet stala da okleva, kolebajuæi se kao da sledeæi korak podrazumeva neraskidivu obavezu. "Ah, milosti", gorko je šaptala. "Moram se setiti... moram se setiti da sam sama. Niko drugi se neæe postarati za njega... samo ja. Moram raditi za dvoje. Zato pustinjaci ne isceljuju. Moram da obavim posao."
<BR>&nbsp;&nbsp;&nbsp;&nbsp;&nbsp;Dahæuæi od straha pred sopstvenom smelošæu, bacila je deliæ praha u razgorelu vatru.
<BR>&nbsp;&nbsp;&nbsp;&nbsp;&nbsp;Oganj je smesta poèeo da se menja. Plamen nije zamro, nego se izmenio, pretvorio energiju u manje vidljivi oblik. Svetlo se promenilo iz narandžastog, žutog i crvenog u smeðe, sve dublje smeðe, kao da se podiže sa gline, a ne drveta. I dok je blistavilo plamena zamiralo, peæinu je ispunio bogati miris. Isceliteljki je lièio na razbijanje sveže zemlje kako bi se posadilo seme... kao živa prikaza semena, pupoljaka i proleæa... kao plodonosnost zelenila niklog iz bogatog tla. Mogla se izgubiti u tom smeðem mirisu, zaboraviti zimu poglavara Kletnika i bolesnog èoveka i sav bol. Ali to je bio deo njenog posla. Zbog ljubavi koju je oseæala prema njemu, miris ju je privukao ka Kovenantu. Tu je ukopala noge i poslednji put zastala da se uveri u ono što je nameravala da uèini.
<BR>&nbsp;&nbsp;&nbsp;&nbsp;&nbsp;Neæe mu dirati ni lice ni ruke ni stopala. Oni nisu bili bitni za oporavak, ne po cenu koju bi morala da plati. A bolest koju je nosio u umu bila je suviše složena i raznolika da bi se njome pozabavila dok on nije fizièki dovoljno zdrav da podnese napor isceljenja. Zato je nadnela zemljani pogled nad njegov slomljeni èlanak.
<BR>&nbsp;&nbsp;&nbsp;&nbsp;&nbsp;Dok se usmeravala na tu povredu, svetlo vatre sve je više postajalo smeðe, bogato, moæno i izražajno, sve dok nije blistalo kao zraèenje njenog pogleda imeðu njenog lica i njegovog èlanka. Ostatak peæine utonuo je u mrak; uskoro je ostao samo mlaz svetlosti izmeðu njene pažnje i njegovog bola. Protezao se izmeðu njih, povezujuæi ih, postepeno sjedinjujuæi suprotstavljene taèke potrebe i moæi. U vrelini i mirisu vatre postali su jedno biæe, osloboðeno izdvojenosti, potpuno.
<BR>&nbsp;&nbsp;&nbsp;&nbsp;&nbsp;Slepo i nesigurno, kao da više nije svesna sebe, položila mu je ruke na èlanak, ispitala ga dodirom sve dok nije nesvesno urezala u um taèan ugao i položaj preloma. Onda se povukla.
<BR>&nbsp;&nbsp;&nbsp;&nbsp;&nbsp;Moæ ju je apsorbovala, uèinila da izgleda prolazno, nevažno; postala je nevoljno oruðe svog rada, sidro i izvor veze koja ju je sjedinila sa njegovom ranom.
<BR>&nbsp;&nbsp;&nbsp;&nbsp;&nbsp;Kada je veza postala dovoljno snažna, povukla se od njega. Bez htenja ili svesti, zaustavila se da podigne težak glatki kamen koji joj je služio kao tuèak; bez htenja ili svesti, uhvatila ga je obema rukama kao teški dar, nudeæi ga Kovenantu. Onda ga je podigla visoko nad glavom.
<BR>&nbsp;&nbsp;&nbsp;&nbsp;&nbsp;Zatreptala je, a smeða veza jedinstva je zadrhtala.
<BR>&nbsp;&nbsp;&nbsp;&nbsp;&nbsp;Svom snagom zamahnula je kamenom naniže i udarila po sopstvenom èlanku.
<BR>&nbsp;&nbsp;&nbsp;&nbsp;&nbsp;Kosti su prsle kao suvo drvo.
<BR>&nbsp;&nbsp;&nbsp;&nbsp;&nbsp;Kroz nju je prostrujao bol... bol kao razdvajanje duša, njene i njegove. Kriknula je i sruèila se na pod.
<BR>&nbsp;&nbsp;&nbsp;&nbsp;&nbsp;Vreme se pretvorilo u dugu agoniju koja joj je zatvorila i zapeèatila sva ostala vrata u umu. Ležala je na podu, vatra je zamrla u mutan žar, miris proleæa pretvorio se u prašinu, avetinjske niti korenja sijale su i bledele. Ništa nije postojalo osim razdiruæeg trenutka u kome je dosegnula Kovenantov bol... trenutka u kome je uzela sav njihov bol, i njegov i svoj, na sebe. Noæ je prošla i ponovo došla; i dalje je ležala sklupèana. Dah joj je drhtavo prolazio kroz mlitave usne, srce joj je podrhtavalo na ivici zastanka. Da je mogla povratiti svest koliko da odluèi da umre, smesta bi to uèinila. No, bol ju je zapeèatio unutar nje same i vladao njome sve dok se nije pretvorio u sve što je znala o životu i smrti.
<BR>&nbsp;&nbsp;&nbsp;&nbsp;&nbsp;Konaèno je zatekla samu sebe kako razmišlja da nije bilo ovako strašno kada je bila mlaða. Stara moæ nije je potpuno napustila, ali i najgori raniji poslovi nisu bili kao ovaj. Telo joj je bilo izmuèeno od gladi i žeði. Ni to se ranije nije dešavalo. Gde su ljudi koji bi trebalo da je paze... koji bi trebalo makar vode da joj daju kako ne bi umrla od žeði pre kraja agonije? Gde su porodica i prijatelji koji su doveli bolesnika kod nje i koji rado èine sve što mogu da pomognu isceljenje?
<BR>&nbsp;&nbsp;&nbsp;&nbsp;&nbsp;Sva ta pitanja s vremenom su je dovela do zakljuèka da je sama, da se o njoj i o bolesniku niko ne stara. I on je ostao bez hrane i vode tokom celokupnog njenog posla; èak i ako je moæ nije izdala, nije bio u stanju da izdrži takvo lišavanje. Možda je mrtav uprkos onome što je preživela njega radi.
<BR>&nbsp;&nbsp;&nbsp;&nbsp;&nbsp;Uz napor od kojeg joj se iscrpljeno telo staraèki treslo, podigla se sa poda.
<BR>&nbsp;&nbsp;&nbsp;&nbsp;&nbsp;Zastala je da se odmori na sve èetiri, teško dahæuæi. Morala je da pribere sopstvene nejake ostatke pre nego što se suoèi sa bolesnikom. Ako je umro, èekaju je muèni poslovi. Moraæe da se probija kroz Kletnikovu zimu da odnese ono belo zlato poglavarima u Veselkamenu. I moraæe da živi sa èinjenicom da je njena agonija bila agonija promašaja. Obe moguænosti su je ispunjavale stravom.
<BR>&nbsp;&nbsp;&nbsp;&nbsp;&nbsp;Ipak, znala je da èak i ovo kratko odlaganje može biti presudno, može postati kobno. Zastenjala je i pokušala da ustane.
<BR>&nbsp;&nbsp;&nbsp;&nbsp;&nbsp;Pre nego što je uspela da stane na noge, sa kreveta se nešto pokrenulo ka njoj. Udar stopala ponovo ju je oborio na pod. Bolesnik se proteturao pored nje i probio kroz zavesu od mahovine dok se ona grèila na nabijenoj zemlji.
<BR>&nbsp;&nbsp;&nbsp;&nbsp;&nbsp;Iznenaðenje ju je zabolelo više od samog udarca; èovek je bio suviše slab da bi joj ozbiljno naudio. Grubost joj je podstakla energiju. Dahæuæi poluglasne psovke, nekako se teturavo ispravila i odšepala iz peæine za njim.
<BR>&nbsp;&nbsp;&nbsp;&nbsp;&nbsp;Dostigla ga je dvadesetak stopa od ulaza u peæinu. Bledo presijavanje tri debla zaustavilo ga je u bekstvu. Povlaèio se cvileæi od straha, kao da su drveta divlje zveri koje ga èekaju u zasedi.
<BR>&nbsp;&nbsp;&nbsp;&nbsp;&nbsp;"Bolestan si", umorno je promrmljala isceliteljka. "Shvati bar to ako ne razumeš ništa drugo. Vrati se u krevet."
<BR>&nbsp;&nbsp;&nbsp;&nbsp;&nbsp;Nesigurno se okrenuo da je pogleda. "Hoæeš da me ubiješ."
<BR>&nbsp;&nbsp;&nbsp;&nbsp;&nbsp;"Ja sam isceliteljka. Ja ne ubijam."
<BR>&nbsp;&nbsp;&nbsp;&nbsp;&nbsp;"Mrziš gubavce i pokušavaš da me ubiješ." Ludaèki je iskolaèio oèi na unezverenom licu. "Ti uopšte i ne postojiš."
<BR>&nbsp;&nbsp;&nbsp;&nbsp;&nbsp;Videla je da je praznina samo poveæala zbunjenost od amanibhavama i neobjašnjive bolesti u njemu; postali su toliko snažni da više nije mogla da ih razdvaja. Bila je preslaba da bi ga umirila; nije imala snage da je traæi na reèi ili nežnost koji ne bi doprli do njega. Zato mu je prišla korak bliže i zabila mu ukoèene prste u trbuh.
<BR>&nbsp;&nbsp;&nbsp;&nbsp;&nbsp;Kada je pao na travu, pošla je do najbliže alianthe.
<BR>&nbsp;&nbsp;&nbsp;&nbsp;&nbsp;Nije bila daleko od ulaza u peæinu, ali bila je toliko iscrpljena da se gotovo ponovo onesvestila pre nego što je uspela da otkine i pojede nekoliko blagovnjaèa. Ipak, njihova oštra moæ pritekla joj je u pomoæ èim ih je progutala. Noge su joj oèvrsle. Trenutak kasnije mogla je da odbaci semenke i uzbere nove bobice.
<BR>&nbsp;&nbsp;&nbsp;&nbsp;&nbsp;Kada je pojela polovinu zrelih plodova, uzbrala je ostatak i ponela ga do Kovenanta. Pokušao je da puzeæi pobegne, ali zadržala ga je i naterala ga da jede. Onda je otišla do velikog naramka mahovine koji je visio malo dalje i napila se njegove bogate zelene vlage. To ju je osvežilo i dalo joj dovoljno snage da se rve sa bolesnim èovekom sve do peæine i da ga kontroliše dok nije ponovo utonuo u san od prstohvata njenog praha.
<BR>&nbsp;&nbsp;&nbsp;&nbsp;&nbsp;U drugoj situaciji možda bi ga sažaljevala zbog grèevite panike sa kojom je potonuo u novu bespomoænost. No, bila je suviše umorna... i suviše puna straha zbog posla koji joj je još predstojao. Nije znala kako da ga uteši i nije ni pokušavala. Kada je zapao u nemiran dremež, samo je promrmljala:" Milost", i okrenula se od njega.
<BR>&nbsp;&nbsp;&nbsp;&nbsp;&nbsp;I njoj se spavalo, ali bila je sama i morala je da ponese teret nege. Stenjuæi od bolova u staraèkim zglobovima, ponovo je naložila vatru oko obluèka i pristavila jelo za sebe i za bolesnika.
<BR>&nbsp;&nbsp;&nbsp;&nbsp;&nbsp;Dok se hrana grejala, pregledala mu je èlanak. Tupo je klimnula glavom kada je videla da je ceo kao i njen. Bledi ožiljci veæ su nestajali. Uskoro æe mu kosti biti èvrste kao da nikad nisu ni bile slomljene. Gledajuæi u dokaz svoje moæi, poželela je da može da uživa u njoj. Ali odavno je izgubila sposobnost da uživa u ishodima svojih muka. Da je u mladosti shvatila koliko æe je koštati ta odluka, sigurno nikad ne bi primila Obred Neomeðenja, nikad se ne bi predala tajnoj moæi koja je žudela da se rodi u njoj.
<BR>&nbsp;&nbsp;&nbsp;&nbsp;&nbsp;No, nije lako izbeæi moæ. Nije mogla znati cenu sve dok nije stigla do punog ostvarenja, a tada moæ više nije služila onog ko je nosi. Nosilac je bio sluga. Nije bilo bekstva, nije bilo mira ni mirovanja kojima bi se izbegla cena, a nije mogla da naðe zadovoljstvo u leèenju. Sa predstojeæim radom koji je ležao pružen pred njom nije imala ništa više zadovoljstva nego izbora.
<BR>&nbsp;&nbsp;&nbsp;&nbsp;&nbsp;Ipak, kada je nastavila kuvanje, ponovo je zapala u žaljenje. "Neka proðe", mraèno je promrmljala. "Neka proðe. Samo da bude uèinjeno èisto... bez promašaja." Bar æe predstojeæi posao predstavljati potpuno drugaèiji bol.
<BR>&nbsp;&nbsp;&nbsp;&nbsp;&nbsp;Kada je hrana bila spremna, nahranila je sebe i Kovenanta, a onda mu je dala još uspavljujuæe èorbe, tako da se ne probudi da je ponovo udari. Onda je prigušila vatru, èvrsto se obmotala ofucanim ogrtaèem i staraèki zaspala naslonjena na hrpu lišæa koja je predstavljala krevet.
<BR>&nbsp;&nbsp;&nbsp;&nbsp;&nbsp;U narednim danima se odmarala, negovala Kovenanta i pokušala da se priseti hrabrosti. Od njegove potrebe srce joj se grèilo u staraèkim grudima. Èak i dok je spavao, videla je kako mu um nestaje u unutrašnjim mukama. Kako je vraæao snagu, njeni napici su postepeno gubili sposobnost da kontrolišu njegov nemiran, snovima izmuèen san. Poèeo je da se bacaka rukama i mahnito brblja, kao èovek uhvaæen u povesmo bunila. Ponekad bi se sa prstena oteli beli blesci gneva; ako bi isceliteljka sluèajno gledala pravo u njih, razdirali su je kao glas patnje, preklinjuæi je da nastavi svoj rad.
<BR>&nbsp;&nbsp;&nbsp;&nbsp;&nbsp;I sama šuma se odazivala na njegovu patnju. Prodirala je u nju kao zahtev, prinuda jasna kao i prizivanje koje ju je na poèetku odvelo do njega. Nije znala zašto Morinmos brine; oseæala je kako tom brigom miluje obraze kao dlan zapovesti, upozoravajuæi je. Njega je trebalo isceliti. Ako se to ne izvrši na vreme, srž njegovog biæa postaæe neizleèiva.
<BR>&nbsp;&nbsp;&nbsp;&nbsp;&nbsp;Konaèno je postala svesna vremena; po bleštavilu sjaja drveæa videla je da se negde iza neprozirnih oblaka kreæe tamni mesec, spremajuæi se za novu menu moæi Opakog. Primorala je sebe da prekine sa oklevanjima, jednim po jednim, i da se ponovo suoèi sa svojim poslom.
<BR>&nbsp;&nbsp;&nbsp;&nbsp;&nbsp;Drugi put je izgradila visoki plamen i spremila svoj retki prah. Kada se tvrdo drvo razgorelo, postavila je hranu i vodu na policu iznad Kovenanta tako da, ako doðe svesti pre nje, ne mora da traži ono što mu je potrebno. Zapala je u oseæanje neumitnosti i verovala je da neæe preživeti. "Milosti", mrmljala je dok je vatra rasla, "milosti." Izgovarala je reè kao da sebi traži blagoslov.
<BR>&nbsp;&nbsp;&nbsp;&nbsp;&nbsp;Uskoro je plamen ispunio peæinu svetlošæu i toplotom, zapljuskujuæi izbledelu kožu na obrazima isceliteljke. Došlo je vreme; mogla je da oseti moæ kako prodire u nju kao neosetljivi ljubavnik, istovremeno krhko i zapovednièki, žudeæi za prilikom da se ponovo probudi i uzme je... željan, pa ipak nekako nedovoljan, star, kao da više ne ume da se izbori sa onim što pamti o starim željama. Za trenutak kao da je ostala bez krvi; sve mišiæe joj je obuzela slabost, tako da joj je kožna vreæica ispala iz prstiju. Ipak, sagnula se da je podigne, zarila u nju drhtave prste i bacila prah u vatru, kao da je taj pokret poslednji, najbolji dokaz snage.
<BR>&nbsp;&nbsp;&nbsp;&nbsp;&nbsp;Kada se raširio moæni miris praha i obgrlio èitavu peæinu, otpoèevši lagani preobražaj plamena, stala je Kovenantu kraj glave i ukoèila nesigurna kolena. Piljeæi zemljanim pogledom u njegovo èelo dok su se vrelina i svetlost vatre stapali sa njenom pažnjom, prešla je preko svih granica volje i ponovo postala posuda moæi. Peæina oko nje tonula je u mrak dok se izmeðu njenih zenica i njegovog bolesnog, poludelog uma gradila veza. Kovenant se na njene oèi ukrutio i postao napet... ukoèenog pogleda, izraženih vena na vratu, pobelelih zglobova... kao da mu njene moæi obavijaju dušu strahom.
<BR>&nbsp;&nbsp;&nbsp;&nbsp;&nbsp;Drthteæi, pružila je ruke, položila mu dlanove na srce oluje pod èelom.
<BR>&nbsp;&nbsp;&nbsp;&nbsp;&nbsp;Sledeæeg trenutka ustuknula je kao oparena. "Ne!" kriknula je. Zapljusnuo ju je užas i opržio je. "Previše tražiš!" Duboko u sebi borila se da povrati kontrolu, da potisne moæ, da je porekne, da se vrati sebi kako ne bi bila uništena. "Ne mogu to da iscelim!" Ali njegovo ludilo obizelo ju je kao da je posegnuo i uhvatio je za ruke. Bespomoæno je zacvilela, vratila se i ponovo mu položila dlanove na èelo.
<BR>&nbsp;&nbsp;&nbsp;&nbsp;&nbsp;Njegov užas jurnuo je u nju, ispunio je sve dok joj nije prodro kroz usne kao vrisak. Ipak nije mogla da se povuèe. To ludilo pulsiralo je kroz nju dok je tonula sve dublje, pokušavajuæi da ne gleda šta leži na dnu. A kada ju je na kraju naterao da gleda, nagnao je da vidi iznutra nadnesen izvor bolesti, znala je da je uništena. Otrgla je opržene ruke sa njegovog èela i otišla da traga, da mahnito pretura po svojim stvarima.
<BR>&nbsp;&nbsp;&nbsp;&nbsp;&nbsp;Još vrišteæi, naišla je na dugaèak, kameni kuhinjski nož, zgrabila ga i naciljala u njegovo ranjivo srce.
<BR>&nbsp;&nbsp;&nbsp;&nbsp;&nbsp;Ležao je pod nožem kao žrtva ukaljana leprom.
<BR>&nbsp;&nbsp;&nbsp;&nbsp;&nbsp;No, pre nego što je stigla da mu ubodom oduzme život, da utopi njegov neèisti bol u smrti, mnoštvo blistavih, tuðinskih iskri zaplovilo je kao muzika kroz vazduh oko nje. Popadale su po njoj kao rosa, zalepile se kao vlažna melodija, zaustavile joj ruku; obuzdale su njenu moæ i patnju, zadržale sve u njoj sve dok napeti, bezglasni krik nije bio okonèan. Držale su je sve dok se nije slomila pod teretom stvari koje se ne mogu zadržati. Onda su je pustile da padne.
<BR>&nbsp;&nbsp;&nbsp;&nbsp;&nbsp;Blistajuæi kao bol drveæa, otpevale su nekuda u daljinu.
</P></TD></TR></TABLE>
<P class="next">
<A HREF=p14.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
